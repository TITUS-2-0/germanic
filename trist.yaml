- body:
  - milestone[unit=chapter,n=1]
  - label[lg=deu-Latn]: Prolog
  - lg@couplet[n=1]:
    - l[n=1]: Gedaehte mans ze guote niht,
    - l[n=2]: von dem der werlde guot geschiht,
  - lg@couplet[n=2]:
    - l[n=3]: sô waere ez allez alse niht,
    - l[n=4]: swaz guotes in der werlde geschiht.
  - lg@couplet[n=3]:
    - l[n=5]: Der guote man swaz der in guot
    - l[n=6]: und niwan der werlt ze guote tuot,
  - lg@couplet[n=4]:
    - l[n=7]: swer daz iht anders wan in guot
    - l[n=8]: vernemen wil, der missetuot.
  - lg@couplet[n=5]:
    - l[n=9]: Ich hoere es velschen harte vil,
    - l[n=10]: 'daz man doch gerne haben wil:'
  - lg@couplet[n=6]:
    - l[n=11]: dâ ist des lützelen ze vil,
    - l[n=12]: dâ wil man, des man niene wil.
  - lg@couplet[n=7]:
    - l[n=13]: Ez zimet dem man ze lobene wol,
    - l[n=14]: des er iedoch bedürfen sol,
  - lg@couplet[n=8]:
    - l[n=15]: und lâze ez ime gevallen wol,
    - l[n=16]: die wîle ez ime gevallen sol.
  - lg@couplet[n=9]:
    - l[n=17]: Tiure unde wert ist mir der man,
    - l[n=18]: der guot und übel betrahten kan,
  - lg@couplet[n=10]:
    - l[n=19]: der mich und iegelîchen man
    - l[n=20]: nâch sînem werde erkennen kan.
  - lg@couplet[n=11]:
    - l[n=21]: Êre unde lop diu schepfent list,
    - l[n=22]: 'dâ list ze lobe geschaffen ist:'
  - lg@couplet[n=12]:
    - l[n=23]: swâ er mit lobe geblüemet ist,
    - l[n=24]: dâ blüejet aller slahte list.
  - lg@couplet[n=13]:
    - l[n=25]: Rehte als daz dinc z' unruoche gât,
    - l[n=26]: daz lobes noch êre niene hât,
  - lg@couplet[n=14]:
    - l[n=27]: als liebet daz, daz êre hât
    - l[n=28]: und sînes lobes niht irre gât.
  - lg@couplet[n=15]:
    - l[n=29]: Ir ist sô vil, die des nu pflegent,
    - l[n=30]: daz si daz guote z' übele wegent,
  - lg@couplet[n=16]:
    - l[n=31]: 'daz übel wider ze guote wegent:'
    - l[n=32]: die pflegent niht, si widerpflegent.
  - lg@couplet[n=17]:
    - l[n=33]: Cunst unde nâhe sehender sin
    - l[n=34]: swie wol diu schînen under in,
  - lg@couplet[n=18]:
    - l[n=35]: geherberget nît zuo z' in,
    - l[n=36]: er leschet kunst unde sin.
  - lg@couplet[n=19]:
    - l[n=37]: Hei tugent, wie smal sint dîne stege,
    - l[n=38]: wie kumberlîch sint dîne wege!
  - lg@couplet[n=20]:
    - l[n=39]: die dîne stege, die dîne wege,
    - l[n=40]: wol ime, der si wege unde stege!
  - lg@couplet[n=21]:
    - l[n=41]: Trîbe ich die zît vergebene hin,
    - l[n=42]: sô zîtic ich ze lebene bin,
  - lg@couplet[n=22]:
    - l[n=43]: sône var ich in der werlt sus hin
    - l[n=44]: niht sô gewerldet, alse ich bin.
  - lg@couplet[n=23]:
    - l[n=45]: Ich hân mir eine unmüezekeit
    - l[n=46]: der werlt ze liebe vür geleit
  - lg@couplet[n=24]:
    - l[n=47]: und edelen herzen z' einer hage,
    - l[n=48]: den herzen, den ich herze trage,
  - lg@couplet[n=25]:
    - l[n=49]: der werlde, in die mîn herze siht.
    - l[n=50]: ine meine ir aller werlde niht
  - lg@couplet[n=26]:
    - l[n=51]: als die, von der ich hoere sagen,
    - l[n=52]: diu keine swaere enmüge getragen
  - lg@couplet[n=27]:
    - l[n=53]: und niwan in vröuden welle sweben.
    - l[n=54]: die lâze ouch got mit vröuden leben!
  - lg@couplet[n=28]:
    - l[n=55]: Der werlde und diseme lebene
    - l[n=56]: enkumt mîn rede niht ebene.
  - lg@couplet[n=29]:
    - l[n=57]: ir leben und mînez zweient sich.
    - l[n=58]: ein ander werlt die meine ich,
  - lg@couplet[n=30]:
    - l[n=59]: diu samet in eime herzen treit
    - l[n=60]: ir süeze sûr, ir liebez leit,
  - lg@couplet[n=31]:
    - l[n=61]: ir herzeliep, ir senede nôt,
    - l[n=62]: ir liebez leben, ir leiden tôt,
  - lg@couplet[n=32]:
    - l[n=63]: ir lieben tôt, ir leidez leben.
    - l[n=64]: dem lebene sî mîn leben ergeben,
  - lg@couplet[n=33]:
    - l[n=65]: der werlt wil ich gewerldet wesen,
    - l[n=66]: mit ir verderben oder genesen.
  - lg@couplet[n=34]:
    - l[n=67]: ich bin mit ir biz her beliben
    - l[n=68]: und hân mit ir die tage vertriben,
  - lg@couplet[n=35]:
    - l[n=69]: die mir ûf nâhe gêndem leben
    - l[n=70]: 'lêre unde geleite solten geben:'
  - lg@couplet[n=36]:
    - l[n=71]: der hân ich mîne unmüezekeit
    - l[n=72]: ze kurzewîle vür geleit,
  - lg@couplet[n=37]:
    - l[n=73]: daz sî mit mînem maere
    - l[n=74]: ir nâhe gênde swaere
  - lg@couplet[n=38]:
    - l[n=75]: ze halber senfte bringe,
    - l[n=76]: ir nôt dâ mite geringe.
  - lg@couplet[n=39]:
    - l[n=77]: wan swer des iht vor ougen hât,
    - l[n=78]: dâ mite der muot z' unmuoze gât,
  - lg@couplet[n=40]:
    - l[n=79]: daz entsorget sorgehaften muot,
    - l[n=80]: daz ist ze herzesorgen guot.
  - lg@couplet[n=41]:
    - l[n=81]: 'ir aller volge diu ist dar an :'
    - l[n=82]: swâ sô der müezege man
  - lg@couplet[n=42]:
    - l[n=83]: mit senedem schaden sî überladen,
    - l[n=84]: dâ mêre muoze seneden schaden.
  - lg@couplet[n=43]:
    - l[n=85]: bî senedem leide müezekeit,
    - l[n=86]: dâ wahset iemer senede leit.
  - lg@couplet[n=44]:
    - l[n=87]: durch daz ist guot, swer herzeclage
    - l[n=88]: und senede nôt ze herzen trage,
  - lg@couplet[n=45]:
    - l[n=89]: daz er mit allem ruoche
    - l[n=90]: dem lîbe unmuoze suoche.
  - lg@couplet[n=46]:
    - l[n=91]: dâ mite sô müezeget der muot
    - l[n=92]: und ist dem muote ein michel guot;
  - lg@couplet[n=47]:
    - l[n=93]: und gerâte ich niemer doch dar an,
    - l[n=94]: daz iemer liebe gernde man
  - lg@couplet[n=48]:
    - l[n=95]: dekeine solhe unmuoze im neme,
    - l[n=96]: 'diu reiner liebe missezeme:'
  - lg@couplet[n=49]:
    - l[n=97]: ein senelîchez maere
    - l[n=98]: daz trîbe ein senedaere
  - lg@couplet[n=50]:
    - l[n=99]: mit herzen und mit munde
    - l[n=100]: und senfte sô die stunde.
  - lg@couplet[n=51]:
    - l[n=101]: Nû ist aber einer jehe ze vil,
    - l[n=102]: 'der ich vil nâch gevolgen wil:'
  - lg@couplet[n=52]:
    - l[n=103]: der senede muot sô der ie mê
    - l[n=104]: mit seneden maeren umbe gê,
  - lg@couplet[n=53]:
    - l[n=105]: sô sîner swaere ie mêre sî.
    - l[n=106]: der selben jehe der stüende ich bî,
  - lg@couplet[n=54]:
    - l[n=107]: 'wan ein dinc, daz mir widerstât:'
    - l[n=108]: swer inneclîche liebe hât,
  - lg@couplet[n=55]:
    - l[n=109]: doch ez im wê von herzen tuo,
    - l[n=110]: daz herze stêt doch ie dar zuo.
  - lg@couplet[n=56]:
    - l[n=111]: der inneclîche minnen muot,
    - l[n=112]: sô der in sîner senegluot
  - lg@couplet[n=57]:
    - l[n=113]: ie mêre und mêre brinnet,
    - l[n=114]: sô er ie sêrer minnet.
  - lg@couplet[n=58]:
    - l[n=115]: diz leit ist liebes alse vol,
    - l[n=116]: daz übel daz tuot sô herzewol,
  - lg@couplet[n=59]:
    - l[n=117]: daz es kein edele herze enbirt,
    - l[n=118]: sît ez hie von geherzet wirt.
  - lg@couplet[n=60]:
    - l[n=119]: ich weiz es wârez alse den tôt
    - l[n=120]: 'und erkenne ez bî der selben nôt:'
  - lg@couplet[n=61]:
    - l[n=121]: der edele senedaere
    - l[n=122]: der minnet senediu maere.
  - lg@couplet[n=62]:
    - l[n=123]: von diu swer seneder maere ger,
    - l[n=124]: der envar niht verrer danne her.
  - lg@couplet[n=63]:
    - l[n=125]: ich wil in wol bemaeren
    - l[n=126]: von edelen senedaeren,
  - lg@couplet[n=64]:
    - l[n=127]: 'die reiner sene wol tâten schîn:'
    - l[n=128]: ein senedaere unde ein senedaerîn,
  - lg@couplet[n=65]:
    - l[n=129]: ein man ein wîp, ein wîp ein man,
    - l[n=130]: Tristan Isolt, Isolt Tristan.
  - lg@couplet[n=66]:
    - l[n=131]: Ich weiz wol, ir ist vil gewesen,
    - l[n=132]: die von Tristande hânt gelesen;
  - lg@couplet[n=67]:
    - l[n=133]: und ist ir doch niht vil gewesen,
    - l[n=134]: die von im rehte haben gelesen.
  - lg@couplet[n=68]:
    - l[n=135]: Tuon aber ich diu gelîche nuo
    - l[n=136]: und schepfe mîniu wort dar zuo,
  - lg@couplet[n=69]:
    - l[n=137]: daz mir ir iegelîches sage
    - l[n=138]: von disem maere missehage,
  - lg@couplet[n=70]:
    - l[n=139]: so wirbe ich anders, danne ich sol.
    - l[n=140]: 'ich entuon es niht: sî sprâchen wol'
  - lg@couplet[n=71]:
    - l[n=141]: und niwan ûz edelem muote
    - l[n=142]: mir unde der werlt ze guote.
  - lg@couplet[n=72]:
    - l[n=143]: binamen si tâten ez in guot.
    - l[n=144]: und swaz der man in guot getuot,
  - lg@couplet[n=73]:
    - l[n=145]: daz ist ouch guot und wol getân.
    - l[n=146]: aber als ich gesprochen hân,
  - lg@couplet[n=74]:
    - l[n=147]: daz sî niht rehte haben gelesen,
    - l[n=148]: 'daz ist, als ich iu sage, gewesen:'
  - lg@couplet[n=75]:
    - l[n=149]: sîne sprâchen in der rihte niht,
    - l[n=150]: als Thômas von Britanje giht,
  - lg@couplet[n=76]:
    - l[n=151]: der âventiure meister was
    - l[n=152]: und an britûnschen buochen las
  - lg@couplet[n=77]:
    - l[n=153]: aller der lanthêrren leben
    - l[n=154]: und ez uns ze künde hât gegeben.
  - lg@couplet[n=78]:
    - l[n=155]: Als der von Tristande seit,
    - l[n=156]: die rihte und die wârheit
  - lg@couplet[n=79]:
    - l[n=157]: begunde ich sêre suochen
    - l[n=158]: in beider hande buochen
  - lg@couplet[n=80]:
    - l[n=159]: walschen und latînen
    - l[n=160]: und begunde mich des pînen,
  - lg@couplet[n=81]:
    - l[n=161]: daz ich in sîner rihte
    - l[n=162]: rihte dise tihte.
  - lg@couplet[n=82]:
    - l[n=163]: sus treip ich manege suoche,
    - l[n=164]: unz ich an eime buoche
  - lg@couplet[n=83]:
    - l[n=165]: alle sîne jehe gelas,
    - l[n=166]: wie dirre âventiure was.
  - lg@couplet[n=84]:
    - l[n=167]: waz aber mîn lesen dô waere
    - l[n=168]: von disem senemaere,
  - lg@couplet[n=85]:
    - l[n=169]: daz lege ich mîner willekür
    - l[n=170]: allen edelen herzen vür,
  - lg@couplet[n=86]:
    - l[n=171]: daz sî dâ mite unmüezic wesen.
    - l[n=172]: ez ist in sêre guot gelesen.
  - lg@couplet[n=87]:
    - l[n=173]: guot? jâ, inneclîche guot.
    - l[n=174]: ez liebet liebe und edelet muot,
  - lg@couplet[n=88]:
    - l[n=175]: ez staetet triuwe und tugendet leben,
    - l[n=176]: ez kan wol lebene tugende geben;
  - lg@couplet[n=89]:
    - l[n=177]: wan swâ man hoeret oder list,
    - l[n=178]: daz von sô reinen triuwen ist,
  - lg@couplet[n=90]:
    - l[n=179]: dâ liebent dem getriuwen man
    - l[n=180]: 'triuwe und ander tugende van:'
  - lg@couplet[n=91]:
    - l[n=181]: liebe, triuwe, staeter muot,
    - l[n=182]: êre und ander manic guot,
  - lg@couplet[n=92]:
    - l[n=183]: daz geliebet niemer anderswâ
    - l[n=184]: sô sêre noch sô wol sô dâ,
  - lg@couplet[n=93]:
    - l[n=185]: dâ man von herzeliebe saget
    - l[n=186]: und herzeleit ûz liebe claget.
  - lg@couplet[n=94]:
    - l[n=187]: liebe ist ein alsô saelic dinc,
    - l[n=188]: ein alsô saeleclîch gerinc,
  - lg@couplet[n=95]:
    - l[n=189]: daz nieman âne ir lêre
    - l[n=190]: noch tugende hât noch êre.
  - lg@couplet[n=96]:
    - l[n=191]: sô manec wert leben, sô liebe vrumet,
    - l[n=192]: sô vil sô tugende von ir kumet,
  - lg@couplet[n=97]:
    - l[n=193]: owê daz allez, daz der lebet,
    - l[n=194]: nâch herzeliebe niene strebet,
  - lg@couplet[n=98]:
    - l[n=195]: daz ich sô lützel vinde der,
    - l[n=196]: die lûterlîche herzeger
  - lg@couplet[n=99]:
    - l[n=197]: durch vriunt ze herzen wellen tragen
    - l[n=198]: niwan durch daz vil arme clagen,
  - lg@couplet[n=100]:
    - l[n=199]: daz hie bî z' etelîcher zît
    - l[n=200]: verborgen in dem herzen lît!
  - lg@couplet[n=101]:
    - l[n=201]: War umbe enlite ein edeler muot
    - l[n=202]: niht gerne ein übel durch tûsent guot,
  - lg@couplet[n=102]:
    - l[n=203]: durch manege vröude ein ungemach?
    - l[n=204]: swem nie von liebe leit geschach,
  - lg@couplet[n=103]:
    - l[n=205]: dem geschach ouch liep von liebe nie.
    - l[n=206]: liep unde leit diu wâren ie
  - lg@couplet[n=104]:
    - l[n=207]: an minnen ungescheiden.
    - l[n=208]: man muoz mit disen beiden
  - lg@couplet[n=105]:
    - l[n=209]: êre unde lop erwerben
    - l[n=210]: oder âne sî verderben.
  - lg@couplet[n=106]:
    - l[n=211]: von den diz senemaere seit,
    - l[n=212]: und haeten die durch liebe leit,
  - lg@couplet[n=107]:
    - l[n=213]: durch herzewunne senedez clagen
    - l[n=214]: in einem herzen niht getragen,
  - lg@couplet[n=108]:
    - l[n=215]: sone waere ir name und ir geschiht
    - l[n=216]: sô manegem edelen herzen niht
  - lg@couplet[n=109]:
    - l[n=217]: ze saelden noch ze liebe komen.
    - l[n=218]: uns ist noch hiute liep vernomen,
  - lg@couplet[n=110]:
    - l[n=219]: süeze und iemer niuwe
    - l[n=220]: ir inneclîchiu triuwe
  - lg@couplet[n=111]:
    - l[n=221]: ir liep, ir leit, ir wunne, ir nôt;
    - l[n=222]: al eine und sîn si lange tôt,
  - lg@couplet[n=112]:
    - l[n=223]: ir süezer name der lebet iedoch
    - l[n=224]: und sol ir tôt der werlde noch
  - lg@couplet[n=113]:
    - l[n=225]: ze guote lange und iemer leben,
    - l[n=226]: den triuwe gernden triuwe geben,
  - lg@couplet[n=114]:
    - l[n=227]: 'den êre gernden êre:'
    - l[n=228]: ir tôt muoz iemer mêre
  - lg@couplet[n=115]:
    - l[n=229]: uns lebenden leben und niuwe wesen;
    - l[n=230]: wan swâ man noch hoeret lesen
  - lg@couplet[n=116]:
    - l[n=231]: ir triuwe, ir triuwen reinekeit,
    - l[n=232]: ir herzeliep, ir herzeleit,
  - lg@couplet[n=117]:
    - l[n=233]: Deist aller edelen herzen brôt.
    - l[n=234]: hie mite sô lebet ir beider tôt.
  - lg@couplet[n=118]:
    - l[n=235]: wir lesen ir leben, wir lesen ir tôt
    - l[n=236]: und ist uns daz süeze alse brôt.
  - lg@couplet[n=119]:
    - l[n=237]: Ir leben, ir tôt sint unser brôt.
    - l[n=238]: sus lebet ir leben, sus lebet ir tôt.
  - lg@couplet[n=120]:
    - l[n=239]: sus lebent si noch und sint doch tôt
    - l[n=240]: und ist ir tôt der lebenden brôt.
  - lg@couplet[n=121]:
    - l[n=241]: Und swer nu ger, daz man im sage
    - l[n=242]: ir leben, ir tôt, ir vröude, ir clage,
  - lg@couplet[n=122]:
    - l[n=243]: 'der biete herze und ôren her:'
    - l[n=244]: er vindet alle sîne ger.
  - milestone[unit=chapter,n=2]
  - label[lg=deu-Latn]: Riwalin und Blancheflur
  - lg@couplet[n=123]:
    - l[n=245]: Ein hêrre in Parmenîe was,
    - l[n=246]: der jâre ein kint, als ich ez las.
  - lg@couplet[n=124]:
    - l[n=247]: der was, als uns diu wârheit
    - l[n=248]: an sîner âventiure seit,
  - lg@couplet[n=125]:
    - l[n=249]: wol an gebürte künege genôz,
    - l[n=250]: an lande vürsten ebengrôz,
  - lg@couplet[n=126]:
    - l[n=251]: des lîbes schoene und wunneclîch,
    - l[n=252]: getriuwe, küene, milte, rîch;
  - lg@couplet[n=127]:
    - l[n=253]: und den er vröude solte tragen,
    - l[n=254]: den was der hêrre in sînen tagen
  - lg@couplet[n=128]:
    - l[n=255]: 'ein vröude berndiu sunne:'
    - l[n=256]: er was der werlde ein wunne,
  - lg@couplet[n=129]:
    - l[n=257]: der ritterschefte ein lêre,
    - l[n=258]: sîner mâge ein êre,
  - lg@couplet[n=130]:
    - l[n=259]: sînes landes ein zuoversiht.
    - l[n=260]: an ime brast al der tugende niht,
  - lg@couplet[n=131]:
    - l[n=261]: der hêrre haben solte,
    - l[n=262]: wan daz er ze verre wolte
  - lg@couplet[n=132]:
    - l[n=263]: in sînes herzen luften sweben
    - l[n=264]: und niwan nâch sînem willen leben.
  - lg@couplet[n=133]:
    - l[n=265]: daz ime ouch sît ze leide ergie,
    - l[n=266]: wan leider diz ist und was ie,
  - lg@couplet[n=134]:
    - l[n=267]: ûfgêndiu jugent und vollez guot,
    - l[n=268]: diu zwei diu vüerent übermuot.
  - lg@couplet[n=135]:
    - l[n=269]: vertragen, daz doch vil manic man
    - l[n=270]: in michelem gewalte kan,
  - lg@couplet[n=136]:
    - l[n=271]: dar an gedâhte er selten.
    - l[n=272]: übel mit übele gelten,
  - lg@couplet[n=137]:
    - l[n=273]: 'craft erzeigen wider craft:'
    - l[n=274]: dar zuo was er gedanchaft.
  - lg@couplet[n=138]:
    - l[n=275]: Nu enloufet ez die lenge niht,
    - l[n=276]: der allez daz, daz ime geschiht,
  - lg@couplet[n=139]:
    - l[n=277]: mit Karles lôte gelten wil.
    - l[n=278]: weiz got, der man muoz harte vil
  - lg@couplet[n=140]:
    - l[n=279]: an disem borge übersehen
    - l[n=280]: oder ime muoz dicke schade geschehen.
  - lg@couplet[n=141]:
    - l[n=281]: swer keinen schaden vertragen kan,
    - l[n=282]: dâ wahsent dicke schaden an.
  - lg@couplet[n=142]:
    - l[n=283]: und ist ein veiclîcher site,
    - l[n=284]: 'hie vâhet man den bern mite:'
  - lg@couplet[n=143]:
    - l[n=285]: der richet einzele schaden,
    - l[n=286]: unz er mit schaden wirt beladen.
  - lg@couplet[n=144]:
    - l[n=287]: ich waene, ouch ime alsam geschach,
    - l[n=288]: wan er sich alse vil gerach,
  - lg@couplet[n=145]:
    - l[n=289]: biz er den schaden dar an genam.
    - l[n=290]: daz aber er ie ze schaden kam,
  - lg@couplet[n=146]:
    - l[n=291]: daz enkam von archeite niht,
    - l[n=292]: dâ von doch manegem schade geschiht.
  - lg@couplet[n=147]:
    - l[n=293]: ez kam von dem geleite
    - l[n=294]: sîner kintheite.
  - lg@couplet[n=148]:
    - l[n=295]: daz er in sîner blüenden jugent
    - l[n=296]: mit jugentlîcher hêrren tugent
  - lg@couplet[n=149]:
    - l[n=297]: wider sîn selbes saelden streit,
    - l[n=298]: daz geschuof sîn spilndiu kintheit,
  - lg@couplet[n=150]:
    - l[n=299]: diu mit ir übermuote
    - l[n=300]: in sînem herzen bluote.
  - lg@couplet[n=151]:
    - l[n=301]: er tete vil rehte als elliu kint,
    - l[n=302]: diu selten vorbesihtic sint.
  - lg@couplet[n=152]:
    - l[n=303]: er nam vür sich niht sorgen war,
    - l[n=304]: wan lebete und lebete und lebete êt dar.
  - lg@couplet[n=153]:
    - l[n=305]: dô sîn leben ze lebene vienc,
    - l[n=306]: ûf alse der tagesterne gienc
  - lg@couplet[n=154]:
    - l[n=307]: und lachende in die werlde sach,
    - l[n=308]: dô wânde er, des doch niene geschach,
  - lg@couplet[n=155]:
    - l[n=309]: daz er iemer alsô solte leben
    - l[n=310]: und in der lebenden süeze sweben.
  - lg@couplet[n=156]:
    - l[n=311]: nein, sînes lebenes begin
    - l[n=312]: der gie mit kurzem lebene hin;
  - lg@couplet[n=157]:
    - l[n=313]: diu morgenlîche sunne
    - l[n=314]: sîner werltwunne,
  - lg@couplet[n=158]:
    - l[n=315]: dô diu von êrste spiln began,
    - l[n=316]: dô viel sîn gaeher âbent an,
  - lg@couplet[n=159]:
    - l[n=317]: der ime vor was verborgen,
    - l[n=318]: und laschte im sînen morgen.
  - lg@couplet[n=160]:
    - l[n=319]: Wie er aber genennet waere,
    - l[n=320]: daz kündet uns diz maere.
  - lg@couplet[n=161]:
    - l[n=321]: 'sîn âventiure tuot es schîn:'
    - l[n=322]: sîn rehter name was Riwalîn,
  - lg@couplet[n=162]:
    - l[n=323]: sîn ânam was Canêlengres.
    - l[n=324]: genuoge jehent und waenent des,
  - lg@couplet[n=163]:
    - l[n=325]: der selbe hêrre er waere
    - l[n=326]: ein Lohnoisaere,
  - lg@couplet[n=164]:
    - l[n=327]: 'künec über daz lant ze Lohnois:'
    - l[n=328]: nu tuot uns aber Thômas gewis,
  - lg@couplet[n=165]:
    - l[n=329]: der ez an den âventiuren las,
    - l[n=330]: daz er von Parmenîe was
  - lg@couplet[n=166]:
    - l[n=331]: und haete ein sunderez lant
    - l[n=332]: von eines Britûnes hant
  - lg@couplet[n=167]:
    - l[n=333]: 'und solte dem sîn undertân:'
    - l[n=334]: der selbe hiez li duc Morgân.
  - lg@couplet[n=168]:
    - l[n=335]: Nu daz der hêrre Riwalîn
    - l[n=336]: wol und nâch grôzen êren sîn
  - lg@couplet[n=169]:
    - l[n=337]: wol driu jâr ritter was gewesen
    - l[n=338]: und haete wol hin heim gelesen
  - lg@couplet[n=170]:
    - l[n=339]: ganzlîche kunst ze ritterschaft,
    - l[n=340]: ze urliuge volleclîche craft,
  - lg@couplet[n=171]:
    - l[n=341]: ( er haete lant, liute unde guot)
    - l[n=342]: weder ez dô nôt alde übermuot
  - lg@couplet[n=172]:
    - l[n=343]: geschüefe, des enweiz ich niht,
    - l[n=344]: wan als sîn âventiure giht,
  - lg@couplet[n=173]:
    - l[n=345]: sô greif er Morgânen an
    - l[n=346]: als einen schuldegen man.
  - lg@couplet[n=174]:
    - l[n=347]: er kam geriten in sîn lant
    - l[n=348]: mit alsô creftiger hant,
  - lg@couplet[n=175]:
    - l[n=349]: daz er im mit gewalte
    - l[n=350]: genuoge bürge valte;
  - lg@couplet[n=176]:
    - l[n=351]: die stete muosen sich ergeben
    - l[n=352]: und loesen ir guot unde ir leben,
  - lg@couplet[n=177]:
    - l[n=353]: rehte alse liep als ez in was,
    - l[n=354]: unz er zesamene gelas
  - lg@couplet[n=178]:
    - l[n=355]: gülte unde guotes die craft,
    - l[n=356]: daz er sîne ritterschaft
  - lg@couplet[n=179]:
    - l[n=357]: sô starke gemêrte,
    - l[n=358]: swar er mit her kêrte,
  - lg@couplet[n=180]:
    - l[n=359]: ez waeren bürge oder stete,
    - l[n=360]: daz er vil sînes willen tete.
  - lg@couplet[n=181]:
    - l[n=361]: 'ouch nam er dicke schaden dar an:'
    - l[n=362]: er galt mit manegem biderben man,
  - lg@couplet[n=182]:
    - l[n=363]: wan Morgân was an sîner wer;
    - l[n=364]: der bestuont in ofte mit her
  - lg@couplet[n=183]:
    - l[n=365]: und tete in dicke schadehaft;
    - l[n=366]: wan ze urliuge und ze ritterschaft
  - lg@couplet[n=184]:
    - l[n=367]: 'hoeret verlust unde gewin:'
    - l[n=368]: hie mite sô gânt urliuge hin;
  - lg@couplet[n=185]:
    - l[n=369]: verliesen unde gewinnen
    - l[n=370]: daz treit die criege hinnen.
  - lg@couplet[n=186]:
    - l[n=371]: 'ich waene, im Morgân alsam tete:'
    - l[n=372]: er valte im ouch bürge unde stete
  - lg@couplet[n=187]:
    - l[n=373]: und brach im underwîlen abe
    - l[n=374]: sîne liute und sîne habe
  - lg@couplet[n=188]:
    - l[n=375]: und tete im, swaz er mohte,
    - l[n=376]: daz doch niht vil entohte,
  - lg@couplet[n=189]:
    - l[n=377]: wan in tete iemer Riwalîn
    - l[n=378]: mit grôzem schaden wider în
  - lg@couplet[n=190]:
    - l[n=379]: und treip des mit im also vil,
    - l[n=380]: unz er in brâhte ûf daz zil,
  - lg@couplet[n=191]:
    - l[n=381]: daz er sich nihtes kunde erwern
    - l[n=382]: noch sich niender trûte ernern
  - lg@couplet[n=192]:
    - l[n=383]: niwan in sînen vesten,
    - l[n=384]: den sterkesten und den besten.
  - lg@couplet[n=193]:
    - l[n=385]: die selben besaz Riwalîn
    - l[n=386]: und gab ûz voller hant dar în
  - lg@couplet[n=194]:
    - l[n=387]: bataljen unde strîten.
    - l[n=388]: er tete in z' allen zîten
  - lg@couplet[n=195]:
    - l[n=389]: strackes rehte unz in diu tor.
    - l[n=390]: ouch haete er dicke dâ vor
  - lg@couplet[n=196]:
    - l[n=391]: turneie und rîche ritterschaft.
    - l[n=392]: alsus lag er im obe mit craft
  - lg@couplet[n=197]:
    - l[n=393]: und herete in in dem lande
    - l[n=394]: mit roube und mit brande,
  - lg@couplet[n=198]:
    - l[n=395]: biz sich Morgân ze tage dô bôt
    - l[n=396]: und daz erwarp mit aller nôt,
  - lg@couplet[n=199]:
    - l[n=397]: daz ez getaget wart under in zwein
    - l[n=398]: und ein jâr vride getragen in ein,
  - lg@couplet[n=200]:
    - l[n=399]: und wart der von in beiden
    - l[n=400]: mit bürgen und mit eiden
  - lg@couplet[n=201]:
    - l[n=401]: gestaetet, alse er solte sîn.
    - l[n=402]: hie mite sô kêrte Riwalîn
  - lg@couplet[n=202]:
    - l[n=403]: mit den sînen heim rîch unde vrô.
    - l[n=404]: ûz milter hant lônde er in dô
  - lg@couplet[n=203]:
    - l[n=405]: und machte si alle rîche.
    - l[n=406]: er lie sî vrôlîche
  - lg@couplet[n=204]:
    - l[n=407]: und wol nâch sînen êren
    - l[n=408]: wider z' ir heimüete kêren.
  - lg@couplet[n=205]:
    - l[n=409]: Nu daz Canêle alsus gelanc,
    - l[n=410]: nu was dar nâch vil harte unlanc,
  - lg@couplet[n=206]:
    - l[n=411]: unz daz er aber einer vart
    - l[n=412]: durch banekîe in eine wart
  - lg@couplet[n=207]:
    - l[n=413]: und er sich aber ûz reite
    - l[n=414]: mit grôzer rîcheite,
  - lg@couplet[n=208]:
    - l[n=415]: alsô der êrengire tuot.
    - l[n=416]: al daz geraete und al daz guot,
  - lg@couplet[n=209]:
    - l[n=417]: des er bedürfen wolte
    - l[n=418]: und ein jâr haben solte,
  - lg@couplet[n=210]:
    - l[n=419]: daz wart im an ein schif getragen.
    - l[n=420]: er haete vil gehoeret sagen,
  - lg@couplet[n=211]:
    - l[n=421]: wie höfsch und wie êrbaere
    - l[n=422]: der junge künic waere
  - lg@couplet[n=212]:
    - l[n=423]: von Curnewâle Marke,
    - l[n=424]: 'des êre wuohs dô starke:'
  - lg@couplet[n=213]:
    - l[n=425]: der haete dô ze sîner hant
    - l[n=426]: Curnewal und Engelant.
  - lg@couplet[n=214]:
    - l[n=427]: Curnwal was aber sîn erbe dô.
    - l[n=428]: 'umbe Engelanden stuond ez sô:'
  - lg@couplet[n=215]:
    - l[n=429]: daz haete er sît des mâles,
    - l[n=430]: daz die Sahsen von Gâles
  - lg@couplet[n=216]:
    - l[n=431]: die Britûne dâ vertriben
    - l[n=432]: und sî dâ hêrren beliben,
  - lg@couplet[n=217]:
    - l[n=433]: von den ez ouch den namen verliez
    - l[n=434]: daz lant, daz ê Britanje hiez,
  - lg@couplet[n=218]:
    - l[n=435]: und wart ouch iesâ dô genant
    - l[n=436]: nâch den von Gâles Engelant.
  - lg@couplet[n=219]:
    - l[n=437]: dô die daz lant besâzen
    - l[n=438]: und ez under sich gemâzen,
  - lg@couplet[n=220]:
    - l[n=439]: dô wolten si alle künegelîn
    - l[n=440]: 'und hêrren von in selben sîn:'
  - lg@couplet[n=221]:
    - l[n=441]: diz wart ir aller ungewin.
    - l[n=442]: sus begunden sî sich under in
  - lg@couplet[n=222]:
    - l[n=443]: slahen unde morden starke
    - l[n=444]: und bevulhen ouch dô Marke
  - lg@couplet[n=223]:
    - l[n=445]: 'sich und daz lant in sîne pflege:'
    - l[n=446]: sît her diende ez im alle wege
  - lg@couplet[n=224]:
    - l[n=447]: sô sêre und sô vorhtlîche,
    - l[n=448]: daz nie kein künicrîche
  - lg@couplet[n=225]:
    - l[n=449]: eim künege mê gediende baz.
    - l[n=450]: ouch saget diu istôrje von im daz,
  - lg@couplet[n=226]:
    - l[n=451]: daz allen den bîlanden,
    - l[n=452]: diu sînen namen erkanden,
  - lg@couplet[n=227]:
    - l[n=453]: kein künec sô werder was als er.
    - l[n=454]: dâ hin was Riwalînes ger.
  - lg@couplet[n=228]:
    - l[n=455]: aldâ dâhte er belîben,
    - l[n=456]: ein jâr mit ime vertrîben
  - lg@couplet[n=229]:
    - l[n=457]: und von im werden tugenthaft
    - l[n=458]: und lernen niuwan ritterschaft
  - lg@couplet[n=230]:
    - l[n=459]: und ebenen sîne site baz.
    - l[n=460]: 'sîn edelez herze seite im daz:'
  - lg@couplet[n=231]:
    - l[n=461]: erkante er vremeder lande site,
    - l[n=462]: dâ bezzert er die sîne mite
  - lg@couplet[n=232]:
    - l[n=463]: und würde selbe erkant dervan.
    - l[n=464]: 'Mit disen sinnen huob er an:'
  - lg@couplet[n=233]:
    - l[n=465]: er bevalch sîn liut und sîn lant
    - l[n=466]: an sînes marschalkes hant,
  - lg@couplet[n=234]:
    - l[n=467]: eines hêrren von dem lande,
    - l[n=468]: an dem er triuwe erkande,
  - lg@couplet[n=235]:
    - l[n=469]: der hiez Rûal li foitenant.
    - l[n=470]: sus kêrte Riwalîn zehant
  - lg@couplet[n=236]:
    - l[n=471]: mit zwelf gesellen über sê.
    - l[n=472]: er bedorfte dô dekeines mê,
  - lg@couplet[n=237]:
    - l[n=473]: er haete her hie mite genuoc.
    - l[n=474]: nu sich diu zît alsô getruoc,
  - lg@couplet[n=238]:
    - l[n=475]: daz er ze Curnewâle kam
    - l[n=476]: und ûf dem mer aldâ vernam,
  - lg@couplet[n=239]:
    - l[n=477]: daz Marke der maere
    - l[n=478]: ze Tintajêle waere,
  - lg@couplet[n=240]:
    - l[n=479]: dâ kêrte er sîne reise hin.
    - l[n=480]: dâ stiez er ûz, dâ vand er in
  - lg@couplet[n=241]:
    - l[n=481]: und wart des inneclîche vrô.
    - l[n=482]: sich und die sîne cleite er dô
  - lg@couplet[n=242]:
    - l[n=483]: rîlîche und alse im wol gezam.
    - l[n=484]: nu daz er dô ze hove kam,
  - lg@couplet[n=243]:
    - l[n=485]: Marke der tugende rîche
    - l[n=486]: der enpfienc in tugentlîche
  - lg@couplet[n=244]:
    - l[n=487]: und mit im al die sîne.
    - l[n=488]: man bôt dâ Riwalîne
  - lg@couplet[n=245]:
    - l[n=489]: den anpfanc und die êre,
    - l[n=490]: daz ez ime dâ vor nie mêre
  - lg@couplet[n=246]:
    - l[n=491]: ze keinen zîten anderswâ
    - l[n=492]: sô werde erboten wart sô dâ.
  - lg@couplet[n=247]:
    - l[n=493]: hie spilten sîne gedanke mite;
    - l[n=494]: diz liebete ime den hovesite.
  - lg@couplet[n=248]:
    - l[n=495]: 'er dâhte dicke wider sich:'
    - l[n=496]: "'binamen got selbe der hât mich"
  - lg@couplet[n=249]:
    - l[n=497]: ze diseme lantgesinde brâht!
    - l[n=498]: 'mîn saelde hât mich wol bedâht:'
  - lg@couplet[n=250]:
    - l[n=499]: swaz ich von Markes tugenden ie
    - l[n=500]: gehôrte sagen, deist allez hie.
  - lg@couplet[n=251]:
    - l[n=501]: sîn leben daz ist höfsch unde guot.'
    - l[n=502]: sus seite er Marke sînen muot,
  - lg@couplet[n=252]:
    - l[n=503]: war umbe er komen waere.
    - l[n=504]: nu Marke sîniu maere
  - lg@couplet[n=253]:
    - l[n=505]: und sînen muot haete vernomen,
    - l[n=506]: "er sprach: 'got und mir willekomen!"
  - lg@couplet[n=254]:
    - l[n=507]: lîp unde guot und swaz ich hân,
    - l[n=508]: daz sol z' iuwerem gebote stân.'
  - lg@couplet[n=255]:
    - l[n=509]: Canêlengres der was dâ wol
    - l[n=510]: des hoves, der hof der was sîn vol.
  - lg@couplet[n=256]:
    - l[n=511]: arme unde rîche haeten in
    - l[n=512]: liep unde werden under in
  - lg@couplet[n=257]:
    - l[n=513]: und enwart nie gast geminnet baz.
    - l[n=514]: 'ouch kunde er wol geschulden daz:'
  - lg@couplet[n=258]:
    - l[n=515]: der tugenthafte Riwalîn
    - l[n=516]: der was und kunde wol gesîn
  - lg@couplet[n=259]:
    - l[n=517]: mit lîbe und mit guote,
    - l[n=518]: mit geselleclîchem muote
  - lg@couplet[n=260]:
    - l[n=519]: z' ir aller dienste gereit.
    - l[n=520]: also lebete er in der werdekeit
  - lg@couplet[n=261]:
    - l[n=521]: und in der rehten güete,
    - l[n=522]: die er in sîn gemüete
  - lg@couplet[n=262]:
    - l[n=523]: mit tegelîchen tugenden nam,
    - l[n=524]: unz Markes hôhgezît dô kam.
  - lg@couplet[n=263]:
    - l[n=525]: die hôhzît haete Marke
    - l[n=526]: besetzet alsô starke
  - lg@couplet[n=264]:
    - l[n=527]: 'sô mit gebote sô mit bete:'
    - l[n=528]: swenne er in sînen boten tete,
  - lg@couplet[n=265]:
    - l[n=529]: sô kam diu ritterschaft zehant
    - l[n=530]: von dem künicrîche z' Engelant
  - lg@couplet[n=266]:
    - l[n=531]: in dem jâre z' einem mâle
    - l[n=532]: gevarn ze Curnewâle.
  - lg@couplet[n=267]:
    - l[n=533]: die selben brâhten mit in dar
    - l[n=534]: mange süeze vrouwîne schar
  - lg@couplet[n=268]:
    - l[n=535]: und ander manege schônheit.
    - l[n=536]: Nu was diu hôhgezît geleit,
  - lg@couplet[n=269]:
    - l[n=537]: benennet unde besprochen
    - l[n=538]: die blüenden vier wochen,
  - lg@couplet[n=270]:
    - l[n=539]: sô der vil süeze meie în gât
    - l[n=540]: unz an daz, dâ er ende hât,
  - lg@couplet[n=271]:
    - l[n=541]: bî Tintajêl sô nâhen,
    - l[n=542]: daz sî sich undersâhen,
  - lg@couplet[n=272]:
    - l[n=543]: in die schoenesten ouwe,
    - l[n=544]: die keines ougen schouwe
  - lg@couplet[n=273]:
    - l[n=545]: ie überlûhte ê oder sît.
    - l[n=546]: diu senfte süeze sumerzît
  - lg@couplet[n=274]:
    - l[n=547]: diu haete ir süeze unmüezekeit
    - l[n=548]: mit süezem vlîze an sî geleit.
  - lg@couplet[n=275]:
    - l[n=549]: diu cleinen waltvogelîn,
    - l[n=550]: diu des ôren vröude sulen sîn,
  - lg@couplet[n=276]:
    - l[n=551]: bluomen, gras, loup unde bluot
    - l[n=552]: und swaz dem ougen sanfte tuot
  - lg@couplet[n=277]:
    - l[n=553]: und edeliu herze ervröuwen sol,
    - l[n=554]: 'des was diu sumerouwe vol:'
  - lg@couplet[n=278]:
    - l[n=555]: man vant dâ, swaz man wolte,
    - l[n=556]: 'daz der meie bringen solte:'
  - lg@couplet[n=279]:
    - l[n=557]: den schate bî der sunnen,
    - l[n=558]: die linden bî dem brunnen,
  - lg@couplet[n=280]:
    - l[n=559]: die senften, linden winde,
    - l[n=560]: die Markes ingesinde
  - lg@couplet[n=281]:
    - l[n=561]: sîn wesen engegene macheten.
    - l[n=562]: die liehten bluomen lacheten
  - lg@couplet[n=282]:
    - l[n=563]: ûz dem betouwetem grase.
    - l[n=564]: des meien vriunt, der grüene wase
  - lg@couplet[n=283]:
    - l[n=565]: der haete ûz bluomen ane geleit
    - l[n=566]: sô wunneclîchiu sumercleit,
  - lg@couplet[n=284]:
    - l[n=567]: daz sî den lieben gesten
    - l[n=568]: in ir ougen widerglesten.
  - lg@couplet[n=285]:
    - l[n=569]: diu süeze boumbluot sach den man
    - l[n=570]: sô rehte suoze lachende an,
  - lg@couplet[n=286]:
    - l[n=571]: daz sich daz herze und al der muot
    - l[n=572]: wider an die lachende bluot
  - lg@couplet[n=287]:
    - l[n=573]: mit spilnden ougen machete
    - l[n=574]: und ir allez widerlachete.
  - lg@couplet[n=288]:
    - l[n=575]: daz senfte vogelgedoene,
    - l[n=576]: daz süeze, daz schoene,
  - lg@couplet[n=289]:
    - l[n=577]: daz ôren unde muote
    - l[n=578]: vil dicke kumet ze guote,
  - lg@couplet[n=290]:
    - l[n=579]: daz vulte dâ berge unde tal.
    - l[n=580]: diu saelege nahtegal,
  - lg@couplet[n=291]:
    - l[n=581]: daz liebe süeze vogelîn,
    - l[n=582]: daz iemer süeze müeze sîn,
  - lg@couplet[n=292]:
    - l[n=583]: daz kallete ûz der blüete
    - l[n=584]: mit solher übermüete,
  - lg@couplet[n=293]:
    - l[n=585]: daz dâ manc edele herze van
    - l[n=586]: vröude unde hôhen muot gewan.
  - lg@couplet[n=294]:
    - l[n=587]: Dâ haete diu geselleschaft
    - l[n=588]: vrô unde sêre vröudehaft
  - lg@couplet[n=295]:
    - l[n=589]: gehütet ûf daz grüene gras,
    - l[n=590]: alse iegelîches wille was.
  - lg@couplet[n=296]:
    - l[n=591]: dâ nâch alse iegelîches ger
    - l[n=592]: 'ze vröuden stuont, dâ nâch lag er:'
  - lg@couplet[n=297]:
    - l[n=593]: die rîchen lâgen rîche,
    - l[n=594]: die höfschen hovelîche;
  - lg@couplet[n=298]:
    - l[n=595]: dise lâgen under sîden dâ,
    - l[n=596]: jene under bluomen anderswâ;
  - lg@couplet[n=299]:
    - l[n=597]: diu linde was genuoger dach;
    - l[n=598]: genuoge man gehütet sach
  - lg@couplet[n=300]:
    - l[n=599]: mit loupgrüenen esten.
    - l[n=600]: von gesinde noch von gesten
  - lg@couplet[n=301]:
    - l[n=601]: wart geherberget nie
    - l[n=602]: sô wunneclîchen alse hie.
  - lg@couplet[n=302]:
    - l[n=603]: ouch vant man dâ rât über rât,
    - l[n=604]: als man ze hôhgezîten hât,
  - lg@couplet[n=303]:
    - l[n=605]: an spîse und edeler waete,
    - l[n=606]: des iegelîcher haete
  - lg@couplet[n=304]:
    - l[n=607]: ze wunsche sich gewarnet dar.
    - l[n=608]: dar zuo sô nam ir Marke war
  - lg@couplet[n=305]:
    - l[n=609]: sô grôze und alsô rîche,
    - l[n=610]: daz si alle rîlîche
  - lg@couplet[n=306]:
    - l[n=611]: lebeten unde wâren vrô.
    - l[n=612]: sus huob diu hôhgezît sich dô.
  - lg@couplet[n=307]:
    - l[n=613]: und swes der gerne sehende man
    - l[n=614]: ze sehene guoten muot gewan,
  - lg@couplet[n=308]:
    - l[n=615]: daz lie diu state dâ wol geschehen;
    - l[n=616]: 'man sach dâ, swaz man wolte sehen:'
  - lg@couplet[n=309]:
    - l[n=617]: dise vuoren sehen vrouwen,
    - l[n=618]: jene ander tanzen schouwen;
  - lg@couplet[n=310]:
    - l[n=619]: dise sâhen bûhurdieren,
    - l[n=620]: jene ander justieren.
  - lg@couplet[n=311]:
    - l[n=621]: swâ zuo den man sîn wille truoc,
    - l[n=622]: des alles vand er dâ genuoc.
  - lg@couplet[n=312]:
    - l[n=623]: wan alle, die dâ wâren
    - l[n=624]: von vröudebaeren jâren,
  - lg@couplet[n=313]:
    - l[n=625]: die vlizzen sich inwiderstrît
    - l[n=626]: ze vröuden an der hôhgezît.
  - lg@couplet[n=314]:
    - l[n=627]: Und Marke der guote,
    - l[n=628]: der höfsche hôhgemuote
  - lg@couplet[n=315]:
    - l[n=629]: âne ander vrouwen schônheit,
    - l[n=630]: die er haete an sînen rinc geleit,
  - lg@couplet[n=316]:
    - l[n=631]: sô haete er doch besunder
    - l[n=632]: ein sunderlîchez wunder,
  - lg@couplet[n=317]:
    - l[n=633]: 'Blanscheflûr sîne swester dâ:'
    - l[n=634]: ein maget, daz dâ noch anderswâ
  - lg@couplet[n=318]:
    - l[n=635]: schoener wîp nie wart gesehen.
    - l[n=636]: wir hoeren von ir schoene jehen,
  - lg@couplet[n=319]:
    - l[n=637]: sine gesaehe nie kein lebende man
    - l[n=638]: mit inneclîchen ougen an,
  - lg@couplet[n=320]:
    - l[n=639]: ern minnete dâ nâch iemer mê
    - l[n=640]: wîp und tugende baz dan ê.
  - lg@couplet[n=321]:
    - l[n=641]: Diu saelige ougenweide
    - l[n=642]: diu machete ûf der heide
  - lg@couplet[n=322]:
    - l[n=643]: vil manegen man vrech unde vruot,
    - l[n=644]: manec edele herze hôhgemuot.
  - lg@couplet[n=323]:
    - l[n=645]: dar zuo was in der ouwe
    - l[n=646]: manec ander schoeniu vrouwe,
  - lg@couplet[n=324]:
    - l[n=647]: der iegelîchiu mohte sîn
    - l[n=648]: von schoene ein rîchiu künigîn,
  - lg@couplet[n=325]:
    - l[n=649]: die muot und vröude ouch bâren
    - l[n=650]: den allen, die dâ wâren,
  - lg@couplet[n=326]:
    - l[n=651]: und macheten manic herze vrô.
    - l[n=652]: hie mite huob sich der bûhurt dô
  - lg@couplet[n=327]:
    - l[n=653]: 'von gesinde und ouch von gesten:'
    - l[n=654]: die werdesten und die besten,
  - lg@couplet[n=328]:
    - l[n=655]: die riten dâ zuo wâ unde wâ.
    - l[n=656]: ouch was der werde Marke dâ
  - lg@couplet[n=329]:
    - l[n=657]: und sîn geselle Riwalîn
    - l[n=658]: âne ander ingesinde sîn,
  - lg@couplet[n=330]:
    - l[n=659]: die sich ouch gevlizzen haeten,
    - l[n=660]: wie sîz dâ sô getaeten,
  - lg@couplet[n=331]:
    - l[n=661]: daz ez dâ sagebaere
    - l[n=662]: und wol ze lobene waere.
  - lg@couplet[n=332]:
    - l[n=663]: man sach dâ zuo dem mâle
    - l[n=664]: von pfelle und von zendâle
  - lg@couplet[n=333]:
    - l[n=665]: manc ors bedact ze vlîze,
    - l[n=666]: manege decke snêwîze,
  - lg@couplet[n=334]:
    - l[n=667]: gel, brûn, rôt, grüene unde blâ;
    - l[n=668]: sô sach man ander anderswâ
  - lg@couplet[n=335]:
    - l[n=669]: von edeler sîden wol gebriten,
    - l[n=670]: jene ander manege wîs zesniten,
  - lg@couplet[n=336]:
    - l[n=671]: gevêhet und geparrieret,
    - l[n=672]: sus und sô gefeitieret.
  - lg@couplet[n=337]:
    - l[n=673]: diu ritterschaft diu vuorte cleit
    - l[n=674]: mit wunderlîcher rîcheit
  - lg@couplet[n=338]:
    - l[n=675]: zersniten und zerhouwen.
    - l[n=676]: ouch lie der sumer wol schouwen,
  - lg@couplet[n=339]:
    - l[n=677]: 'daz er dâ mit Marke wolte sîn:'
    - l[n=678]: manec wunneclîch schapelekîn
  - lg@couplet[n=340]:
    - l[n=679]: von bluomen sach man an der schar,
    - l[n=680]: diu er im ze stiure brâhte dar.
  - lg@couplet[n=341]:
    - l[n=681]: In dirre süezen sumercraft
    - l[n=682]: huop sich ein süeziu ritterschaft.
  - lg@couplet[n=342]:
    - l[n=683]: diu schar sich dâ dicke underwar.
    - l[n=684]: si zogeten sich her unde dar
  - lg@couplet[n=343]:
    - l[n=685]: und triben des vil und sô genuoc,
    - l[n=686]: biz sich der bûhurt dô getruoc,
  - lg@couplet[n=344]:
    - l[n=687]: dâ Blanscheflûr diu werde,
    - l[n=688]: ein wunder ûf der erde,
  - lg@couplet[n=345]:
    - l[n=689]: und manc ander schoeniu vrouwe
    - l[n=690]: sâzen an ir schouwe.
  - lg@couplet[n=346]:
    - l[n=691]: wan dise die riten sô rîche,
    - l[n=692]: sô rehte keiserlîche,
  - lg@couplet[n=347]:
    - l[n=693]: daz ez manic ouge gerne sach.
    - l[n=694]: swaz aber von ieman dâ geschach,
  - lg@couplet[n=348]:
    - l[n=695]: sô was der höfsche Riwalîn
    - l[n=696]: und muose ez ouch binamen sîn,
  - lg@couplet[n=349]:
    - l[n=697]: der ez des tages und an der stete
    - l[n=698]: ze wunsche vor in allen tete.
  - lg@couplet[n=350]:
    - l[n=699]: ouch nâmen sîn die vrouwen war
    - l[n=700]: und jâhen des, daz in der schar
  - lg@couplet[n=351]:
    - l[n=701]: nieman nâch ritterlîchem site
    - l[n=702]: alsô behendeclîchen rite,
  - lg@couplet[n=352]:
    - l[n=703]: und lobeten elliu sîniu dinc.
    - l[n=704]: "'seht' sprâchen sî 'der jungelinc"
  - lg@couplet[n=353]:
    - l[n=705]: 'der ist ein saeliger man:'
    - l[n=706]: wie saeleclîche stêt im an
  - lg@couplet[n=354]:
    - l[n=707]: allez daz, daz er begât!
    - l[n=708]: wie gâr sîn lîp ze wunsche stât!
  - lg@couplet[n=355]:
    - l[n=709]: wie gânt im sô gelîche in ein
    - l[n=710]: diu sîniu keiserlîchen bein!
  - lg@couplet[n=356]:
    - l[n=711]: wie rehte sîn schilt z' aller zît
    - l[n=712]: an sîner stat gelîmet lît!
  - lg@couplet[n=357]:
    - l[n=713]: wie zimet der schaft in sîner hant!
    - l[n=714]: wie wol stât allez sîn gewant!
  - lg@couplet[n=358]:
    - l[n=715]: wie stât sîn houbet und sîn hâr!
    - l[n=716]: wie süeze ist aller sîn gebâr!
  - lg@couplet[n=359]:
    - l[n=717]: wie saeleclîche stât sîn lîp!
    - l[n=718]: ô wol si saeligez wîp,
  - lg@couplet[n=360]:
    - l[n=719]: der vröude an ime belîben sol!'
    - l[n=720]: nu marcte ir aller maere wol
  - lg@couplet[n=361]:
    - l[n=721]: Blanscheflûr diu guote,
    - l[n=722]: wan sî in ouch in ir muote,
  - lg@couplet[n=362]:
    - l[n=723]: swaz ir dekeiniu taete,
    - l[n=724]: ze hôhem werde haete.
  - lg@couplet[n=363]:
    - l[n=725]: sî haete in in ir muot genomen,
    - l[n=726]: er was ir in ir herze komen;
  - lg@couplet[n=364]:
    - l[n=727]: er truoc gewalteclîche
    - l[n=728]: in ir herzen künicrîche
  - lg@couplet[n=365]:
    - l[n=729]: 'den cepter und die crône:'
    - l[n=730]: daz sî doch alsô schône
  - lg@couplet[n=366]:
    - l[n=731]: und alsô tougenlîchen hal,
    - l[n=732]: daz sî 'z in allen vor verstal.
  - lg@couplet[n=367]:
    - l[n=733]: Nu daz der bûhurt dô zergie
    - l[n=734]: und sich diu ritterschaft zerlie
  - lg@couplet[n=368]:
    - l[n=735]: und iegelîcher kêrte,
    - l[n=736]: dar in sîn muot gelêrte,
  - lg@couplet[n=369]:
    - l[n=737]: dô kam ez von âventiure alsô,
    - l[n=738]: daz Riwalîn gekêrte dô,
  - lg@couplet[n=370]:
    - l[n=739]: dâ Blanscheflûr diu schoene saz.
    - l[n=740]: hie mite gesprancte er nâher baz
  - lg@couplet[n=371]:
    - l[n=741]: und als er under ir ougen sach,
    - l[n=742]: "vil minneclîche er zuo z' ir sprach:"
  - lg@couplet[n=372]:
    - l[n=743]: "'â, dê vus saut, bêle!'"
    - l[n=744]: "'mercî!' dît la buzêle"
  - lg@couplet[n=373]:
    - l[n=745]: 'und sprach vil schemelîche:'
    - l[n=746]: "'hêrre got der rîche,"
  - lg@couplet[n=374]:
    - l[n=747]: der elliu herze rîche tuot,
    - l[n=748]: der rîche iu herze unde muot!
  - lg@couplet[n=375]:
    - l[n=749]: und iu sî grôze genigen,
    - l[n=750]: und aber des rehtes unverzigen,
  - lg@couplet[n=376]:
    - l[n=751]: des ich an iuch ze redene hân.'
    - l[n=752]: "'ach süeze, waz hân ich getân?'"
  - lg@couplet[n=377]:
    - l[n=753]: sprach aber der höfsche Riwalîn.
    - l[n=754]: "sî sprach: 'an einem vriunde mîn,"
  - lg@couplet[n=378]:
    - l[n=755]: dem besten den ich ie gewan,
    - l[n=756]: dâ habet ir mich beswaeret an.'
  - lg@couplet[n=379]:
    - l[n=757]: "'ja hêrre' dâhte er wider sich"
    - l[n=758]: "'waz maere ist diz? oder waz hân ich"
  - lg@couplet[n=380]:
    - l[n=759]: begangen wider ir hulden?
    - l[n=760]: waz gît sî mir ze schulden?'
  - lg@couplet[n=381]:
    - l[n=761]: und wânde, daz er eteswen
    - l[n=762]: ir mâge, disen oder den,
  - lg@couplet[n=382]:
    - l[n=763]: unwizzende an der ritterschaft
    - l[n=764]: gemachet haete schadehaft,
  - lg@couplet[n=383]:
    - l[n=765]: dâ von ir herze swaere
    - l[n=766]: und ime erbolgen waere.
  - lg@couplet[n=384]:
    - l[n=767]: nein, der vriunt, des sî gewuoc,
    - l[n=768]: daz was ir herze, in dem sî truoc
  - lg@couplet[n=385]:
    - l[n=769]: von sînen schulden ungemach,
    - l[n=770]: daz was der vriunt, von dem sî sprach.
  - lg@couplet[n=386]:
    - l[n=771]: iedoch enweste er niht hie mite.
    - l[n=772]: nâch sînem ellîchem site
  - lg@couplet[n=387]:
    - l[n=773]: "sprach er vil minneclîche z' ir:"
    - l[n=774]: "'schoene, ine wil niht, daz ir mir"
  - lg@couplet[n=388]:
    - l[n=775]: haz oder argen willen traget;
    - l[n=776]: wan ist ez wâr, als ir mir saget,
  - lg@couplet[n=389]:
    - l[n=777]: 'sô rihtet selbe über mich:'
    - l[n=778]: swaz ir gebietet, daz tuon ich.'
  - lg@couplet[n=390]:
    - l[n=779]: "diu süeze sprach: 'durch dise geschiht"
    - l[n=780]: enhazze ich iuch ze sêre niht;
  - lg@couplet[n=391]:
    - l[n=781]: ine minne iuch ouch nicht umbe daz.
    - l[n=782]: ich wil iuch aber versuochen baz,
  - lg@couplet[n=392]:
    - l[n=783]: wie ir mir ze buoze wellet stân
    - l[n=784]: umbe daz, daz ir mir habet getân.'
  - lg@couplet[n=393]:
    - l[n=785]: Sus neig er ir und wolte dan,
    - l[n=786]: und sî diu schoene ersûfte in an
  - lg@couplet[n=394]:
    - l[n=787]: vil tougenlîchen unde sprach
    - l[n=788]: "ûz inneclîchem herzen: 'ach,"
  - lg@couplet[n=395]:
    - l[n=789]: vriunt lieber, got gesegen dich!'
    - l[n=790]: dô alêrste huob ez sich
  - lg@couplet[n=396]:
    - l[n=791]: mit gedanken under in.
    - l[n=792]: Canêlengres der kêrte hin
  - lg@couplet[n=397]:
    - l[n=793]: 'in maneger slahte trahte:'
    - l[n=794]: er trahte maneger slahte,
  - lg@couplet[n=398]:
    - l[n=795]: waz Blanschefliure swaere
    - l[n=796]: und dirre maere waere.
  - lg@couplet[n=399]:
    - l[n=797]: ir gruoz, ir rede betrahte er gâr,
    - l[n=798]: ir sûft, ir segen, al ir gebâr
  - lg@couplet[n=400]:
    - l[n=799]: daz marcte er al besunder
    - l[n=800]: und begunde iedoch hier under
  - lg@couplet[n=401]:
    - l[n=801]: ir siuften unde ir süezen segen
    - l[n=802]: 'ûf den wec der minne wegen:'
  - lg@couplet[n=402]:
    - l[n=803]: er kam binamen an den wân,
    - l[n=804]: diu zwei diu waeren getân
  - lg@couplet[n=403]:
    - l[n=805]: durch niht niwan durch minne.
    - l[n=806]: daz enzunte ouch sîne sinne,
  - lg@couplet[n=404]:
    - l[n=807]: daz sî sâ wider vuoren
    - l[n=808]: und nâmen Blanschefluoren
  - lg@couplet[n=405]:
    - l[n=809]: und vuorten sî mit in zehant
    - l[n=810]: in Riwalînes herzen lant
  - lg@couplet[n=406]:
    - l[n=811]: und crônden sî dar inne
    - l[n=812]: im z' einer küniginne.
  - lg@couplet[n=407]:
    - l[n=813]: jâ Blanscheflûr und Riwalîn,
    - l[n=814]: der künec, diu süeze künigîn,
  - lg@couplet[n=408]:
    - l[n=815]: die teilten wol gelîche
    - l[n=816]: 'ir herzen künicrîche:'
  - lg@couplet[n=409]:
    - l[n=817]: daz ir wart Riwalîne,
    - l[n=818]: dâ wider wart ir daz sîne;
  - lg@couplet[n=410]:
    - l[n=819]: und wiste iedoch dewederz niht
    - l[n=820]: umbe des andern geschiht.
  - lg@couplet[n=411]:
    - l[n=821]: si haeten sich wol under in zwein
    - l[n=822]: einmüeteclîche und rehte in ein
  - lg@couplet[n=412]:
    - l[n=823]: mit ir gedanken undernomen.
    - l[n=824]: 'dâ was wol reht ze rehte komen:'
  - lg@couplet[n=413]:
    - l[n=825]: sî lag ouch ime ze herzen
    - l[n=826]: mit dem selben smerzen,
  - lg@couplet[n=414]:
    - l[n=827]: den sî von sînen schulden leit.
    - l[n=828]: und wande er aber gewisheit
  - lg@couplet[n=415]:
    - l[n=829]: ir willen niene haete,
    - l[n=830]: in welher wîs sî 'z taete,
  - lg@couplet[n=416]:
    - l[n=831]: durch haz oder aber durch minne,
    - l[n=832]: daz machete sîne sinne
  - lg@couplet[n=417]:
    - l[n=833]: 'in zwîvele wanken:'
    - l[n=834]: er wancte mit gedanken
  - lg@couplet[n=418]:
    - l[n=835]: wîlent abe und wîlent an.
    - l[n=836]: iezuo wolt er benamen dan
  - lg@couplet[n=419]:
    - l[n=837]: und al zehant sô wolte er dar,
    - l[n=838]: unz er sich alsô gâr verwar
  - lg@couplet[n=420]:
    - l[n=839]: in den stricken sîner trahte,
    - l[n=840]: daz er dannen niene mahte.
  - lg@couplet[n=421]:
    - l[n=841]: Der gedanchafte Riwalîn
    - l[n=842]: der tete wol an im selben schîn,
  - lg@couplet[n=422]:
    - l[n=843]: daz der minnende muot
    - l[n=844]: rehte alse der vrîe vogel tuot,
  - lg@couplet[n=423]:
    - l[n=845]: der durch die vrîheit, die er hât,
    - l[n=846]: 'ûf daz gelîmde zwî gestât:'
  - lg@couplet[n=424]:
    - l[n=847]: als er des lîmes danne entsebet
    - l[n=848]: und er sich ûf ze vlühte hebet,
  - lg@couplet[n=425]:
    - l[n=849]: sô clebet er mit den vüezen an;
    - l[n=850]: sus reget er vedern und wil dan;
  - lg@couplet[n=426]:
    - l[n=851]: dâ mite gerüeret er daz zwî
    - l[n=852]: an keiner stat, swie kûme ez sî,
  - lg@couplet[n=427]:
    - l[n=853]: ez enbinde in unde mache in haft;
    - l[n=854]: sô sleht er danne ûz aller craft
  - lg@couplet[n=428]:
    - l[n=855]: dar unde dar und aber dar,
    - l[n=856]: unz er ze jungeste gar
  - lg@couplet[n=429]:
    - l[n=857]: sich selben vehtende übersiget
    - l[n=858]: und gelîmet an dem zwîge liget.
  - lg@couplet[n=430]:
    - l[n=859]: rehte in der selben wîse tuot
    - l[n=860]: 'der unbetwungene muot:'
  - lg@couplet[n=431]:
    - l[n=861]: sô der in senede trahte kumet
    - l[n=862]: und liebe an ime ir wunder vrumet
  - lg@couplet[n=432]:
    - l[n=863]: mit senelîcher swaere,
    - l[n=864]: sô wil der senedaere
  - lg@couplet[n=433]:
    - l[n=865]: ze sîner vrîheite wider;
    - l[n=866]: sô ziuhet in diu süeze nider
  - lg@couplet[n=434]:
    - l[n=867]: der gelîmeten minne.
    - l[n=868]: dâ verwirret er sich inne
  - lg@couplet[n=435]:
    - l[n=869]: sô sêre, daz er sich von dan
    - l[n=870]: noch sus noch sô verrihten kan.
  - lg@couplet[n=436]:
    - l[n=871]: als ergieng ez Riwalîne,
    - l[n=872]: den ouch die trahte sîne
  - lg@couplet[n=437]:
    - l[n=873]: verwurren in der minne
    - l[n=874]: sînes herzen küniginne.
  - lg@couplet[n=438]:
    - l[n=875]: in haete wol beworrenheit
    - l[n=876]: in wunderlîch pârât geleit;
  - lg@couplet[n=439]:
    - l[n=877]: wan er enwiste, weder ir muot
    - l[n=878]: wider in waere übel oder guot;
  - lg@couplet[n=440]:
    - l[n=879]: ern erkante dannoch diz noch daz,
    - l[n=880]: weder ir minne noch ir haz.
  - lg@couplet[n=441]:
    - l[n=881]: ern sach noch trôst noch zwîvel an,
    - l[n=882]: daz enliez ouch in noch dar noch dan.
  - lg@couplet[n=442]:
    - l[n=883]: trôst unde zwîvel vuorten in
    - l[n=884]: unendeclîchen under in.
  - lg@couplet[n=443]:
    - l[n=885]: trôst seite im minne, zwîvel haz.
    - l[n=886]: durch disen criec und umbe daz
  - lg@couplet[n=444]:
    - l[n=887]: sone mohte er sînen vesten wân
    - l[n=888]: an ir dewederez verlân,
  - lg@couplet[n=445]:
    - l[n=889]: an haz noch ouch an minne.
    - l[n=890]: sus swebeten sîne sinne
  - lg@couplet[n=446]:
    - l[n=891]: 'in einer ungewissen habe:'
    - l[n=892]: trôst truog in an und zwîvel abe.
  - lg@couplet[n=447]:
    - l[n=893]: ern vant niht staetes an in zwein.
    - l[n=894]: 'sin gehullen sô noch sus inein:'
  - lg@couplet[n=448]:
    - l[n=895]: sô zwîvel kam und seite im daz,
    - l[n=896]: sîn Blanscheflûr waere ime gehaz,
  - lg@couplet[n=449]:
    - l[n=897]: sô wancte er und wolte dan.
    - l[n=898]: zehant kam trôst und truog in an
  - lg@couplet[n=450]:
    - l[n=899]: 'ir minne und einen lieben wân:'
    - l[n=900]: sus muose er aber dâ bestân.
  - lg@couplet[n=451]:
    - l[n=901]: 'mit diseme criege enwiste er war:'
    - l[n=902]: ern mohte weder dan noch dar.
  - lg@couplet[n=452]:
    - l[n=903]: sô er ie serre dannen ranc,
    - l[n=904]: sô minne ie vaster wider twanc.
  - lg@couplet[n=453]:
    - l[n=905]: sô er ie harter dannen vlôch,
    - l[n=906]: sô minne ie vaster wider zôch.
  - lg@couplet[n=454]:
    - l[n=907]: sus treip ez minne mit im an,
    - l[n=908]: biz doch der trôst den sige gewan
  - lg@couplet[n=455]:
    - l[n=909]: und er den zwîvel gâr vertreip
    - l[n=910]: und Riwalîn gewis beleip,
  - lg@couplet[n=456]:
    - l[n=911]: 'sîn Blanscheflûr diu minnet in:'
    - l[n=912]: des was sîn herze und al sîn sin
  - lg@couplet[n=457]:
    - l[n=913]: einbaerelîche an sî geleit,
    - l[n=914]: daz nieman dô dâ wider streit.
  - lg@couplet[n=458]:
    - l[n=915]: Nu daz diu süeze minne
    - l[n=916]: sîn herze und sîne sinne
  - lg@couplet[n=459]:
    - l[n=917]: al nâch ir willen haete brâht,
    - l[n=918]: dannoch was ime vil ungedâht,
  - lg@couplet[n=460]:
    - l[n=919]: daz herzeliebe waere
    - l[n=920]: sô nâhe gênde ein swaere.
  - lg@couplet[n=461]:
    - l[n=921]: do er dô sîn âventiure
    - l[n=922]: von sîner Blanschefliure
  - lg@couplet[n=462]:
    - l[n=923]: von ende her betrahtete
    - l[n=924]: 'und allez sunder ahtete:'
  - lg@couplet[n=463]:
    - l[n=925]: ir hâr, ir stirne, ir tinne,
    - l[n=926]: ir wange, ir munt, ir kinne,
  - lg@couplet[n=464]:
    - l[n=927]: den vröuderîchen ôstertac,
    - l[n=928]: der lachende in ir ougen lac,
  - lg@couplet[n=465]:
    - l[n=929]: dô kam diu rehte minne,
    - l[n=930]: diu wâre viuraerinne
  - lg@couplet[n=466]:
    - l[n=931]: und stiez ir seneviuwer an,
    - l[n=932]: daz viur, dâ von sîn herze enbran,
  - lg@couplet[n=467]:
    - l[n=933]: daz sînem lîbe sâ zestunt
    - l[n=934]: schînbaerelîche tete kunt,
  - lg@couplet[n=468]:
    - l[n=935]: waz nâhe gêndiu swaere
    - l[n=936]: und senediu sorge waere.
  - lg@couplet[n=469]:
    - l[n=937]: wan er greif in ein ander leben;
    - l[n=938]: 'ein niuwe leben wart ime gegeben:'
  - lg@couplet[n=470]:
    - l[n=939]: er verwandelte dâ mite
    - l[n=940]: al sîne sinne und sîne site
  - lg@couplet[n=471]:
    - l[n=941]: und wart mitalle ein ander man;
    - l[n=942]: wan allez daz, des er began,
  - lg@couplet[n=472]:
    - l[n=943]: daz was mit wunderlîchen siten
    - l[n=944]: und mit blintheit undersniten.
  - lg@couplet[n=473]:
    - l[n=945]: sîne ane geborne sinne
    - l[n=946]: die wâren von der minne
  - lg@couplet[n=474]:
    - l[n=947]: als wilde und alse unstaete,
    - l[n=948]: als er s' erbeten haete.
  - lg@couplet[n=475]:
    - l[n=949]: 'sîn leben begunde swachen:'
    - l[n=950]: von rehtem herzen lachen,
  - lg@couplet[n=476]:
    - l[n=951]: des er dâ vor was wol gewon,
    - l[n=952]: dâ zôch er sich mitalle von;
  - lg@couplet[n=477]:
    - l[n=953]: swîgen unde wesen unvrô
    - l[n=954]: daz was sîn beste leben dô.
  - lg@couplet[n=478]:
    - l[n=955]: wan elliu sîn gemuotheit
    - l[n=956]: was gâr in senede nôt geleit.
  - lg@couplet[n=479]:
    - l[n=957]: Ouch vergie sîn senelîch geschiht
    - l[n=958]: 'die seneden Blanschefliure niht:'
  - lg@couplet[n=480]:
    - l[n=959]: diu was ouch mit dem selben schaden
    - l[n=960]: durch in als er durch sî beladen.
  - lg@couplet[n=481]:
    - l[n=961]: diu gewaltaerinne Minne
    - l[n=962]: diu was ouch in ir sinne
  - lg@couplet[n=482]:
    - l[n=963]: ein teil ze sturmelîche komen
    - l[n=964]: und haete ir mit gewalte genomen
  - lg@couplet[n=483]:
    - l[n=965]: den besten teil ir mâze.
    - l[n=966]: sine was an ir gelâze
  - lg@couplet[n=484]:
    - l[n=967]: ir selber noch der werlt niht mite
    - l[n=968]: nâch ir gewonlîchem site.
  - lg@couplet[n=485]:
    - l[n=969]: swaz sî sich vröuden an genam,
    - l[n=970]: swaz schimpfes ir ê wol gezam,
  - lg@couplet[n=486]:
    - l[n=971]: daz missestuont ir allez dô.
    - l[n=972]: ir leben enschuof sich niuwan sô,
  - lg@couplet[n=487]:
    - l[n=973]: als ez ir an der nôt gewac,
    - l[n=974]: diu nâhen an ir herzen lac.
  - lg@couplet[n=488]:
    - l[n=975]: und alles des, des sî geleit
    - l[n=976]: von senelîcher arbeit,
  - lg@couplet[n=489]:
    - l[n=977]: sone wiste sî niht, waz ir war.
    - l[n=978]: wan sî enwart nie dâ vor gewar,
  - lg@couplet[n=490]:
    - l[n=979]: waz sus getâniu swaere
    - l[n=980]: und herzesorge waere.
  - lg@couplet[n=491]:
    - l[n=981]: 'Und sprach vil dicke wider sich:'
    - l[n=982]: "'owê got hêrre, wie leb ich!"
  - lg@couplet[n=492]:
    - l[n=983]: wie unde waz ist mir geschehen?
    - l[n=984]: ich hân doch manegen man gesehen,
  - lg@couplet[n=493]:
    - l[n=985]: von dem mir nie kein leit geschach.
    - l[n=986]: und sît ich disen man gesach,
  - lg@couplet[n=494]:
    - l[n=987]: sît wart mîn herze niemer mê
    - l[n=988]: noch vrî noch vröudehaft als ê.
  - lg@couplet[n=495]:
    - l[n=989]: diz sehen, daz ich in hân getân,
    - l[n=990]: daz ist ein dinc, dâ von ich hân
  - lg@couplet[n=496]:
    - l[n=991]: erworben nâhe gêndiu leit.
    - l[n=992]: mîn herze, daz nie nôt erleit,
  - lg@couplet[n=497]:
    - l[n=993]: daz ist dâ von versêret;
    - l[n=994]: ez hât mich gâr verkêret
  - lg@couplet[n=498]:
    - l[n=995]: an muote und an dem lîbe.
    - l[n=996]: sol iegelîchem wîbe,
  - lg@couplet[n=499]:
    - l[n=997]: diu in gehoeret unde gesiht,
    - l[n=998]: geschehen, alse mir geschiht,
  - lg@couplet[n=500]:
    - l[n=999]: und ist ez danne an ime geborn,
    - l[n=1000]: so ist michel schoene an ime verlorn
  - lg@couplet[n=501]:
    - l[n=1001]: und ist unnütze lebende ein man.
    - l[n=1002]: ist aber daz er von lêre kan
  - lg@couplet[n=502]:
    - l[n=1003]: dekeiner slahte zouberlist,
    - l[n=1004]: dâ von diz vremede wunder ist
  - lg@couplet[n=503]:
    - l[n=1005]: und disiu wunderlîche nôt,
    - l[n=1006]: sô waere er maneges bezzer tôt
  - lg@couplet[n=504]:
    - l[n=1007]: und ensolte in niemer wîp gesehen.
    - l[n=1008]: durch got, wiest mir von ime geschehen
  - lg@couplet[n=505]:
    - l[n=1009]: sô leide und alsô swâre!
    - l[n=1010]: nune gesach ich doch zewâre
  - lg@couplet[n=506]:
    - l[n=1011]: noch in noch nie dekeinen man
    - l[n=1012]: mit vîntlîchen ougen an
  - lg@couplet[n=507]:
    - l[n=1013]: 'noch engetruoc nie nieman haz:'
    - l[n=1014]: wâ mite mag ich geschulden daz,
  - lg@couplet[n=508]:
    - l[n=1015]: daz mir von ieman leit geschehe,
    - l[n=1016]: den ich mit vriundes ougen sehe?
  - lg@couplet[n=509]:
    - l[n=1017]: Waz wîze ich aber dem guoten man?
    - l[n=1018]: er ist hie lîhte unschuldic an.
  - lg@couplet[n=510]:
    - l[n=1019]: swaz herzesorge ich mir von im
    - l[n=1020]: und ouch durch sînen willen nim,
  - lg@couplet[n=511]:
    - l[n=1021]: daz wizze got, deist allermeist
    - l[n=1022]: mîn selbes herzen volleist.
  - lg@couplet[n=512]:
    - l[n=1023]: ich sach dâ manegen man und in.
    - l[n=1024]: waz mag er mir des, daz mîn sin
  - lg@couplet[n=513]:
    - l[n=1025]: von den andern allen
    - l[n=1026]: an in einen ist gevallen?
  - lg@couplet[n=514]:
    - l[n=1027]: dô ich sô vil manic edele wîp
    - l[n=1028]: den sînen keiserlîchen lîp
  - lg@couplet[n=515]:
    - l[n=1029]: und sînen ritterlîchen prîs
    - l[n=1030]: mit lobe gehôrte in ballen wîs
  - lg@couplet[n=516]:
    - l[n=1031]: alse umbe trîben unde tragen
    - l[n=1032]: und sînes lobes sô vil gesagen
  - lg@couplet[n=517]:
    - l[n=1033]: und ich mit ougen selbe sach
    - l[n=1034]: die tugende, der man von im jach,
  - lg@couplet[n=518]:
    - l[n=1035]: und allez in mîn herze las,
    - l[n=1036]: swaz lobelîches an im was.
  - lg@couplet[n=519]:
    - l[n=1037]: dâ von ergouchete mîn sin,
    - l[n=1038]: hie von geviel mîn herze an in.
  - lg@couplet[n=520]:
    - l[n=1039]: entriuwen daz erblante mich,
    - l[n=1040]: daz was daz zouber, dâ von ich
  - lg@couplet[n=521]:
    - l[n=1041]: mîn selber sus vergezzen hân.
    - l[n=1042]: ern hât mir leides niht getân,
  - lg@couplet[n=522]:
    - l[n=1043]: der liebe man, von dem ich clage,
    - l[n=1044]: den ich mit clage ze maere trage.
  - lg@couplet[n=523]:
    - l[n=1045]: mîn tumber meisterlôser muot
    - l[n=1046]: der ist, der mir dâ leide tuot,
  - lg@couplet[n=524]:
    - l[n=1047]: der ist, der mînen schaden wil.
    - l[n=1048]: er wil und wil joch al ze vil,
  - lg@couplet[n=525]:
    - l[n=1049]: des er niht wellen solte,
    - l[n=1050]: ob er bedenken wolte,
  - lg@couplet[n=526]:
    - l[n=1051]: waz vuoge waere und êre.
    - l[n=1052]: nune siht aber er niht mêre
  - lg@couplet[n=527]:
    - l[n=1053]: niwan sîn selbes willen an
    - l[n=1054]: an disem saeligen man,
  - lg@couplet[n=528]:
    - l[n=1055]: an den er in sô kurzer vrist
    - l[n=1056]: sô rehte gâr gevallen ist.
  - lg@couplet[n=529]:
    - l[n=1057]: und semmir got, ich waene wol,
    - l[n=1058]: ob ich 's mit êren waenen sol
  - lg@couplet[n=530]:
    - l[n=1059]: und sol ich mich der rede niht schamen
    - l[n=1060]: durch mînen magetlîchen namen,
  - lg@couplet[n=531]:
    - l[n=1061]: sô dunket mich, diu herzeclage,
    - l[n=1062]: die ich durch in ze herzen trage,
  - lg@couplet[n=532]:
    - l[n=1063]: diu ensî niwan von minnen.
    - l[n=1064]: des wirde ich hier an innen,
  - lg@couplet[n=533]:
    - l[n=1065]: daz ich ime sô gerne waere bî.
    - l[n=1066]: und swaz sô dirre maere sî,
  - lg@couplet[n=534]:
    - l[n=1067]: mir wahset eteswaz hier an,
    - l[n=1068]: daz minne meinet unde man.
  - lg@couplet[n=535]:
    - l[n=1069]: wan swaz ich allen mînen lîp
    - l[n=1070]: umbe rehte minnendiu wîp
  - lg@couplet[n=536]:
    - l[n=1071]: und umbe liebe hân vernomen,
    - l[n=1072]: 'daz ist mir in mîn herze komen:'
  - lg@couplet[n=537]:
    - l[n=1073]: der süeze herzesmerze,
    - l[n=1074]: der vil manic edele herze
  - lg@couplet[n=538]:
    - l[n=1075]: quelt mit süezem smerzen,
    - l[n=1076]: der liget in mînem herzen.'
  - lg@couplet[n=539]:
    - l[n=1077]: Nu daz diu höfsche guote
    - l[n=1078]: mit ganzlîchem muote
  - lg@couplet[n=540]:
    - l[n=1079]: sich in ir herzen des enstuont,
    - l[n=1080]: als die minnenden alle tuont,
  - lg@couplet[n=541]:
    - l[n=1081]: daz ir geselle Riwalîn
    - l[n=1082]: ir herzen vröude müese sîn,
  - lg@couplet[n=542]:
    - l[n=1083]: 'ir meister trôst, ir beste leben:'
    - l[n=1084]: sî begunde im ouge und ouge geben
  - lg@couplet[n=543]:
    - l[n=1085]: und sach in, swâ sî 'n mohte sehen.
    - l[n=1086]: swenne ez diu vuoge lie geschehen,
  - lg@couplet[n=544]:
    - l[n=1087]: sô gruozte sî 'n vil tougen
    - l[n=1088]: mit inneclîchen ougen.
  - lg@couplet[n=545]:
    - l[n=1089]: ir senelîche blicke
    - l[n=1090]: die sâhen in vil dicke
  - lg@couplet[n=546]:
    - l[n=1091]: lange unde minneclîchen an.
    - l[n=1092]: dô daz der minnende man,
  - lg@couplet[n=547]:
    - l[n=1093]: ir vriunt, begunde merken,
    - l[n=1094]: alrêrste begunde in sterken
  - lg@couplet[n=548]:
    - l[n=1095]: diu minne und ouch sîn trôst an ir;
    - l[n=1096]: alrêrste enbran sîn herzegir,
  - lg@couplet[n=549]:
    - l[n=1097]: und sach der süezen allez sider
    - l[n=1098]: baltlîcher unde süezer wider,
  - lg@couplet[n=550]:
    - l[n=1099]: dan er ie dâ vor getaete.
    - l[n=1100]: swenne er die state haete,
  - lg@couplet[n=551]:
    - l[n=1101]: sô gruozte ouch er mit ougen dar.
    - l[n=1102]: nu sîn diu schoene wart gewar,
  - lg@couplet[n=552]:
    - l[n=1103]: daz er si meinde als si in,
    - l[n=1104]: dô was ir meistiu sorge hin;
  - lg@couplet[n=553]:
    - l[n=1105]: wan sî wânde allez ê, daz er
    - l[n=1106]: hin z' ir enhaete keine ger.
  - lg@couplet[n=554]:
    - l[n=1107]: nu wiste aber sî wol, daz sîn muot
    - l[n=1108]: hin z' ir was süeze und alse guot,
  - lg@couplet[n=555]:
    - l[n=1109]: als liebes muot ze liebe sol.
    - l[n=1110]: daz selbe wiste er an ir wol.
  - lg@couplet[n=556]:
    - l[n=1111]: daz selbe enzunte ir beider sin.
    - l[n=1112]: dâ von begunden s' under in
  - lg@couplet[n=557]:
    - l[n=1113]: sich meinen unde minnen
    - l[n=1114]: mit herzenlîchen sinnen.
  - lg@couplet[n=558]:
    - l[n=1115]: 'ez ergienc in rehte, als man giht:'
    - l[n=1116]: swâ liep in liebes ouge siht,
  - lg@couplet[n=559]:
    - l[n=1117]: daz ist der minnen viure
    - l[n=1118]: ein wahsendiu stiure.
  - lg@couplet[n=560]:
    - l[n=1119]: Nu Markes hôhgezît ergie
    - l[n=1120]: und sich diu hêrschaft gar zerlie,
  - lg@couplet[n=561]:
    - l[n=1121]: dô kâmen Marke maere,
    - l[n=1122]: daz ein sîn vîent waere,
  - lg@couplet[n=562]:
    - l[n=1123]: ein künec, geriten in sîn lant
    - l[n=1124]: mit alsô creftiger hant,
  - lg@couplet[n=563]:
    - l[n=1125]: der in niht schiere taete wider,
    - l[n=1126]: er braeche im allez daz dernider,
  - lg@couplet[n=564]:
    - l[n=1127]: daz er berîten kunde.
    - l[n=1128]: zehant und an der stunde
  - lg@couplet[n=565]:
    - l[n=1129]: besande Marke ein michel her
    - l[n=1130]: und kam in an mit starker wer.
  - lg@couplet[n=566]:
    - l[n=1131]: er vaht mit ime und sigete im an
    - l[n=1132]: und sluog und vienc sô manegen man,
  - lg@couplet[n=567]:
    - l[n=1133]: daz ez von grôzen saelden was,
    - l[n=1134]: der dannen kam oder dâ genas.
  - lg@couplet[n=568]:
    - l[n=1135]: dâ wart der werde Riwalîn
    - l[n=1136]: mit eime sper zer sîten în
  - lg@couplet[n=569]:
    - l[n=1137]: gestochen und sô sêre wunt,
    - l[n=1138]: daz in die sîne sâ zestunt
  - lg@couplet[n=570]:
    - l[n=1139]: vür einen halptôten man
    - l[n=1140]: mit manegem jâmer vuorten dan
  - lg@couplet[n=571]:
    - l[n=1141]: hin heim ze Tintajêle wider.
    - l[n=1142]: dâ leiten sî 'n tôtsiechen nider.
  - lg@couplet[n=572]:
    - l[n=1143]: zehant erschullen maere,
    - l[n=1144]: Canêlengres der waere
  - lg@couplet[n=573]:
    - l[n=1145]: tôtwunt und in dem strîte erslagen.
    - l[n=1146]: des wart ein jaemerlîchez clagen
  - lg@couplet[n=574]:
    - l[n=1147]: in dem hove und in dem lande.
    - l[n=1148]: swer sîne tugende erkande,
  - lg@couplet[n=575]:
    - l[n=1149]: dem was sîn schade von herzen leit.
    - l[n=1150]: sî clageten, daz sîn vrümekeit,
  - lg@couplet[n=576]:
    - l[n=1151]: sîn schoener lîp, sîn süeziu jugent,
    - l[n=1152]: sîn wol gelobetiu hêrren tugent
  - lg@couplet[n=577]:
    - l[n=1153]: sô schiere solte an ime zergân
    - l[n=1154]: und ein sô vrüejez ende hân.
  - lg@couplet[n=578]:
    - l[n=1155]: sîn vriunt der künic Marke
    - l[n=1156]: der clagete in alsô starke,
  - lg@couplet[n=579]:
    - l[n=1157]: daz er durch nie dekeinen man
    - l[n=1158]: sô nâhe gênde clage gewan.
  - lg@couplet[n=580]:
    - l[n=1159]: in weinde manic edele wîp,
    - l[n=1160]: manc vrouwe clagete sînen lîp.
  - lg@couplet[n=581]:
    - l[n=1161]: und swer in ie dâ vor gesach,
    - l[n=1162]: den erbarmete sîn ungemach.
  - lg@couplet[n=582]:
    - l[n=1163]: Swaz aber ir aller swaere
    - l[n=1164]: umbe sînen schaden waere,
  - lg@couplet[n=583]:
    - l[n=1165]: sô was ez iemer eine
    - l[n=1166]: sîn Blanscheflûr, diu reine,
  - lg@couplet[n=584]:
    - l[n=1167]: diu höfsche, diu guote,
    - l[n=1168]: diu mit durnehtem muote,
  - lg@couplet[n=585]:
    - l[n=1169]: mit ougen und mit herzen
    - l[n=1170]: ir herzeliebes smerzen
  - lg@couplet[n=586]:
    - l[n=1171]: beclagete und ouch beweinete;
    - l[n=1172]: und aber, dô sî vereinete
  - lg@couplet[n=587]:
    - l[n=1173]: und sî ze clagene state gewan,
    - l[n=1174]: 'dô gie si sich mit handen an:'
  - lg@couplet[n=588]:
    - l[n=1175]: die sluoc si tûsent stunde dar
    - l[n=1176]: und niuwan dar, da 'z ir dâ war;
  - lg@couplet[n=589]:
    - l[n=1177]: da engegen, dâ daz herze lac,
    - l[n=1178]: dar tete diu schoene manegen slac.
  - lg@couplet[n=590]:
    - l[n=1179]: sus quelte daz vil süeze wîp
    - l[n=1180]: ir jungen, schoenen, süezen lîp
  - lg@couplet[n=591]:
    - l[n=1181]: mit alsô clegelîcher nôt,
    - l[n=1182]: daz s' einen anderen tôt,
  - lg@couplet[n=592]:
    - l[n=1183]: der niht von minnen waere komen,
    - l[n=1184]: dô haete vür ir leben genomen;
  - lg@couplet[n=593]:
    - l[n=1185]: und waere iedoch verdorben
    - l[n=1186]: und in dem leide erstorben,
  - lg@couplet[n=594]:
    - l[n=1187]: wan daz sî der trôst labete
    - l[n=1188]: und der gedinge ûf habete,
  - lg@couplet[n=595]:
    - l[n=1189]: daz sî 'n binamen wolte sehen,
    - l[n=1190]: swie sô 'z möhte geschehen;
  - lg@couplet[n=596]:
    - l[n=1191]: und alse sî 'n gesaehe,
    - l[n=1192]: swaz ir dar nâch geschaehe,
  - lg@couplet[n=597]:
    - l[n=1193]: daz sî daz allez gerne lite.
    - l[n=1194]: hie vriste sî daz leben mite,
  - lg@couplet[n=598]:
    - l[n=1195]: biz daz sî wider ze sinnen kam
    - l[n=1196]: und in ir trahte dô genam,
  - lg@couplet[n=599]:
    - l[n=1197]: wie sî 'n gesehen möhte,
    - l[n=1198]: als ez ir leide töhte.
  - lg@couplet[n=600]:
    - l[n=1199]: Sus kam ir in ir sinne
    - l[n=1200]: umbe eine ir meisterinne,
  - lg@couplet[n=601]:
    - l[n=1201]: diu s' alle zît und alle wege
    - l[n=1202]: haete in ir lêre und in ir pflege
  - lg@couplet[n=602]:
    - l[n=1203]: "und s' ûz ir huote nie verlie:"
    - l[n=1204]: die nam sî sunder unde gie,
  - lg@couplet[n=603]:
    - l[n=1205]: dâ nieman was niwan sî zwô,
    - l[n=1206]: und huop ir clage hin z' ir alsô,
  - lg@couplet[n=604]:
    - l[n=1207]: als sî ie tâten und noch tuont,
    - l[n=1208]: 'den ir dinc stât, als ez ir stuont:'
  - lg@couplet[n=605]:
    - l[n=1209]: ir ougen über wielen,
    - l[n=1210]: die heizen trehene vielen
  - lg@couplet[n=606]:
    - l[n=1211]: gedîhteclîche und ange
    - l[n=1212]: über ir vil liehtiu wange;
  - lg@couplet[n=607]:
    - l[n=1213]: ir hende sî zesamene vielt,
    - l[n=1214]: 'vlêhlîche sî die vür sich hielt:'
  - lg@couplet[n=608]:
    - l[n=1215]: "'ach mînes lîbes!' sî dô sprach"
    - l[n=1216]: "'ach' sprach si 'mînes lîbes ach!"
  - lg@couplet[n=609]:
    - l[n=1217]: ach herzeliebiu meisterîn,
    - l[n=1218]: nu tuo mir dîner triuwe schîn,
  - lg@couplet[n=610]:
    - l[n=1219]: der vil und wunder an dir ist!
    - l[n=1220]: und sît du nû sô saelic bist,
  - lg@couplet[n=611]:
    - l[n=1221]: daz al mîn saelde und al mîn rât
    - l[n=1222]: niwan an dîme râte stât,
  - lg@couplet[n=612]:
    - l[n=1223]: sô clage ich dir mîn herzeleit
    - l[n=1224]: 'ûf alle dîne saelekeit:'
  - lg@couplet[n=613]:
    - l[n=1225]: dune helfes mir, sô bin ich tôt!'
    - l[n=1226]: "'nu vrouwe, waz ist iuwer nôt"
  - lg@couplet[n=614]:
    - l[n=1227]: und iuwer clegelîchez clagen?'
    - l[n=1228]: "'ei trût, getar ich dir 'z gesagen?'"
  - lg@couplet[n=615]:
    - l[n=1229]: "'jâ liebiu vrouwe, sprechet an!'"
    - l[n=1230]: "'mich toetet dirre tôte man,"
  - lg@couplet[n=616]:
    - l[n=1231]: 'von Parmenîe Riwalîn:'
    - l[n=1232]: den saehe ich gerne, möhte ez sîn
  - lg@couplet[n=617]:
    - l[n=1233]: und wiste ich, wie ich 'z erwürbe,
    - l[n=1234]: ê danne er volle erstürbe;
  - lg@couplet[n=618]:
    - l[n=1235]: wan leider ern mac niht genesen.
    - l[n=1236]: maht dû mir dar zuo guot gewesen,
  - lg@couplet[n=619]:
    - l[n=1237]: ich engan dir niemer nihtes abe,
    - l[n=1238]: die wîle und ich daz leben habe.'
  - lg@couplet[n=620]:
    - l[n=1239]: 'Diu meisterinne gedâhte dô:'
    - l[n=1240]: "'gestate ich dirre dinge alsô,"
  - lg@couplet[n=621]:
    - l[n=1241]: waz mag dâ schaden gewahsen an?
    - l[n=1242]: wan dirre halptôte man
  - lg@couplet[n=622]:
    - l[n=1243]: 'der stirbet morgen oder noch:'
    - l[n=1244]: sô hân ich mîner vrouwen doch
  - lg@couplet[n=623]:
    - l[n=1245]: gevristet lîp und êre
    - l[n=1246]: und bin ir iemer mêre
  - lg@couplet[n=624]:
    - l[n=1247]: lieber danne ein ander wîp.'
    - l[n=1248]: "'trût vrouwe' sprach sî 'lieber lîp,"
  - lg@couplet[n=625]:
    - l[n=1249]: iur clage ist mir von herzen leit
    - l[n=1250]: und swâ ich iuwer arbeit
  - lg@couplet[n=626]:
    - l[n=1251]: mit mînem lîbe erwenden kan,
    - l[n=1252]: dane gezwîvelt niemer an.
  - lg@couplet[n=627]:
    - l[n=1253]: ich sol selbe gân dar nider
    - l[n=1254]: und in gesehen und iesâ wider.
  - lg@couplet[n=628]:
    - l[n=1255]: ich sol die state erkunnen dâ,
    - l[n=1256]: wie er dâ lige oder wâ,
  - lg@couplet[n=629]:
    - l[n=1257]: und ouch der liute nemen war.'
    - l[n=1258]: sus kam s' in den gebaerden dar,
  - lg@couplet[n=630]:
    - l[n=1259]: als sî sîn angest wolte clagen
    - l[n=1260]: und begunde im tougenlîche sagen,
  - lg@couplet[n=631]:
    - l[n=1261]: ir vrouwe wolte in gerne sehen,
    - l[n=1262]: daz er ez lieze geschehen
  - lg@couplet[n=632]:
    - l[n=1263]: nâch vuogen und nâch êren.
    - l[n=1264]: sus begunde sî dô kêren
  - lg@couplet[n=633]:
    - l[n=1265]: mit disen maeren wider dan.
    - l[n=1266]: si nam die maget und leite ir an
  - lg@couplet[n=634]:
    - l[n=1267]: eines armen betewîbes cleit;
    - l[n=1268]: ir antlützes schônheit
  - lg@couplet[n=635]:
    - l[n=1269]: mit dicken rîsen sî verbant
    - l[n=1270]: und nam ir vrouwen an ir hant
  - lg@couplet[n=636]:
    - l[n=1271]: und kam ze Riwalîne.
    - l[n=1272]: nu haete ouch er die sîne
  - lg@couplet[n=637]:
    - l[n=1273]: al besunder ûz getriben
    - l[n=1274]: und was al eine beliben.
  - lg@couplet[n=638]:
    - l[n=1275]: er sagete in allen unde jach,
    - l[n=1276]: einoete waere sîn gemach.
  - lg@couplet[n=639]:
    - l[n=1277]: ouch jach diu meisterinne,
    - l[n=1278]: sî braehte ein arzaetinne,
  - lg@couplet[n=640]:
    - l[n=1279]: und erwarp, daz man si zuo z' im liez.
    - l[n=1280]: daz slôz sî vür die tür dô stiez.
  - lg@couplet[n=641]:
    - l[n=1281]: "'nu vrouwe' sprach si 'sehet in!'"
    - l[n=1282]: und sî, diu schoene, diu gie hin
  - lg@couplet[n=642]:
    - l[n=1283]: und dô sî 'm under ougen sach,
    - l[n=1284]: "'ach' sprach si 'hiute und iemer ach!"
  - lg@couplet[n=643]:
    - l[n=1285]: 'owê daz ich ie wart geborn:'
    - l[n=1286]: wie ist mîn trôst alsus verlorn!'
  - lg@couplet[n=644]:
    - l[n=1287]: Alsus neig ir dô Riwalîn
    - l[n=1288]: vil kûme, als ez dô mohte sîn
  - lg@couplet[n=645]:
    - l[n=1289]: von eime tôtsiechem man.
    - l[n=1290]: ouch sach sî daz vil lützel an
  - lg@couplet[n=646]:
    - l[n=1291]: und nam es harte cleine war,
    - l[n=1292]: wan saz et blintlîchen dar
  - lg@couplet[n=647]:
    - l[n=1293]: und leite Riwalîne
    - l[n=1294]: ir wange an daz sîne,
  - lg@couplet[n=648]:
    - l[n=1295]: biz daz ir aber dô beide
    - l[n=1296]: von liebe und ouch von leide
  - lg@couplet[n=649]:
    - l[n=1297]: ir lîbes craft dâ von gesweich.
    - l[n=1298]: ir rôsevarwer munt wart bleich,
  - lg@couplet[n=650]:
    - l[n=1299]: ir lîch diu kam vil garwe
    - l[n=1300]: von der viel liehten varwe,
  - lg@couplet[n=651]:
    - l[n=1301]: diu dâ vor an ir lîbe lac.
    - l[n=1302]: ir clâren ougen wart der tac
  - lg@couplet[n=652]:
    - l[n=1303]: trüebe unde vinster als diu naht.
    - l[n=1304]: sus lac si in der unmaht
  - lg@couplet[n=653]:
    - l[n=1305]: und âne sinne lange,
    - l[n=1306]: ir wange an sînem wange,
  - lg@couplet[n=654]:
    - l[n=1307]: gelîche als ob si waere tôt.
    - l[n=1308]: Nu daz sî dô von dirre nôt
  - lg@couplet[n=655]:
    - l[n=1309]: ein lützel wider ze crefte kam,
    - l[n=1310]: ir trût si an ir arm dô nam
  - lg@couplet[n=656]:
    - l[n=1311]: und leite ir munt an sînen munt
    - l[n=1312]: und kuste in hundert tûsent stunt
  - lg@couplet[n=657]:
    - l[n=1313]: in einer cleinen stunde,
    - l[n=1314]: unz ime ir munt enzunde
  - lg@couplet[n=658]:
    - l[n=1315]: sinne unde craft zer minne,
    - l[n=1316]: 'wan minne was dar inne:'
  - lg@couplet[n=659]:
    - l[n=1317]: ir munt der tete in vröudehaft,
    - l[n=1318]: ir munt der brâhte im eine craft,
  - lg@couplet[n=660]:
    - l[n=1319]: daz er daz keiserlîche wîp
    - l[n=1320]: an sînen halptôten lîp
  - lg@couplet[n=661]:
    - l[n=1321]: vil nâhe und inneclîche twanc.
    - l[n=1322]: dar nâch sô was vil harte unlanc,
  - lg@couplet[n=662]:
    - l[n=1323]: unz daz ir beider wille ergienc
    - l[n=1324]: und daz vil süeze wîp enpfienc
  - lg@couplet[n=663]:
    - l[n=1325]: ein kint von sînem lîbe.
    - l[n=1326]: ouch was er von dem wîbe
  - lg@couplet[n=664]:
    - l[n=1327]: und von der minne vil nâch tôt;
    - l[n=1328]: wan daz im got half ûz der nôt,
  - lg@couplet[n=665]:
    - l[n=1329]: 'sône kunde er niemer sîn genesen:'
    - l[n=1330]: sus genas er, wan ez solte wesen.
  - lg@couplet[n=666]:
    - l[n=1331]: Sus was, daz Riwalîn genas
    - l[n=1332]: und Blanscheflûr diu schoene was
  - lg@couplet[n=667]:
    - l[n=1333]: von ime entladen unde beladen
    - l[n=1334]: 'mit zweier hande herzeschaden:'
  - lg@couplet[n=668]:
    - l[n=1335]: grôz leit lie sî bî dem man
    - l[n=1336]: unde truoc daz groezer dan;
  - lg@couplet[n=669]:
    - l[n=1337]: sî lie dâ senede herzenôt
    - l[n=1338]: 'und truoc mit ir von dan den tôt:'
  - lg@couplet[n=670]:
    - l[n=1339]: die nôt sî mit der minne lie,
    - l[n=1340]: den tôt sî mit dem kinde enpfie.
  - lg@couplet[n=671]:
    - l[n=1341]: und iedoch swie sô sî genas,
    - l[n=1342]: in swelher wîse sô sî was
  - lg@couplet[n=672]:
    - l[n=1343]: von ime entladen unde beladen
    - l[n=1344]: sô mit vrumen sô mit schaden,
  - lg@couplet[n=673]:
    - l[n=1345]: sone sach sî doch niht anders an
    - l[n=1346]: wan liebe liebe und lieben man.
  - lg@couplet[n=674]:
    - l[n=1347]: weder kint noch tôdes ungeschiht
    - l[n=1348]: "enwiste s' an ir lîbe niht:"
  - lg@couplet[n=675]:
    - l[n=1349]: minne unde man wiste si wol
    - l[n=1350]: und tete reht als der lebende sol
  - lg@couplet[n=676]:
    - l[n=1351]: 'und als der minnende tuot:'
    - l[n=1352]: ir herze, ir sin, ir gernder muot
  - lg@couplet[n=677]:
    - l[n=1353]: lac niwan an Riwalîne.
    - l[n=1354]: dâ wider lac ouch der sîne
  - lg@couplet[n=678]:
    - l[n=1355]: an ir und an ir minnen.
    - l[n=1356]: si haeten in ir sinnen
  - lg@couplet[n=679]:
    - l[n=1357]: beide eine liebe und eine ger.
    - l[n=1358]: sus was er sî und sî was er.
  - lg@couplet[n=680]:
    - l[n=1359]: er was ir und sî was sîn.
    - l[n=1360]: dâ Blanscheflûr, dâ Riwalîn,
  - lg@couplet[n=681]:
    - l[n=1361]: dâ Riwalîn, dâ Blanscheflûr,
    - l[n=1362]: dâ beide, dâ lêal amûr.
  - lg@couplet[n=682]:
    - l[n=1363]: ir leben was vil gemeine dô,
    - l[n=1364]: sî wâren mit ein ander vrô
  - lg@couplet[n=683]:
    - l[n=1365]: und hôhten ir gemüete
    - l[n=1366]: mit vil gemeiner güete.
  - lg@couplet[n=684]:
    - l[n=1367]: und swenne sî mit vuogen
    - l[n=1368]: ir state in ein getruogen,
  - lg@couplet[n=685]:
    - l[n=1369]: sô was ir werltwunne vol,
    - l[n=1370]: sô was in sanfte und alsô wol,
  - lg@couplet[n=686]:
    - l[n=1371]: daz sî enhaeten niht ir leben
    - l[n=1372]: umb kein ander himelrîche gegeben.
  - lg@couplet[n=687]:
    - l[n=1373]: Doch werte daz unlange.
    - l[n=1374]: wan in ir anevange,
  - lg@couplet[n=688]:
    - l[n=1375]: dô s' allerbeste lebeten
    - l[n=1376]: und in dem wunsche swebeten,
  - lg@couplet[n=689]:
    - l[n=1377]: 'dô kâmen Riwalîne boten:'
    - l[n=1378]: Morgân sîn vînt haete geboten
  - lg@couplet[n=690]:
    - l[n=1379]: eine starke samenung in sîn lant.
    - l[n=1380]: mit disem maere und al zehant
  - lg@couplet[n=691]:
    - l[n=1381]: wart Riwalîne ein schif bereit
    - l[n=1382]: und al sîn dinc dar an geleit;
  - lg@couplet[n=692]:
    - l[n=1383]: spîse unde ros, daz allez wart
    - l[n=1384]: zehant bereitet an die vart.
  - lg@couplet[n=693]:
    - l[n=1385]: Diu minneclîche Blanschefluor,
    - l[n=1386]: dô sî diu leiden maere ervuor
  - lg@couplet[n=694]:
    - l[n=1387]: umbe den vil herzelieben man,
    - l[n=1388]: alrêrste gienc ir kumber an.
  - lg@couplet[n=695]:
    - l[n=1389]: von herzeleide ir aber geschach,
    - l[n=1390]: daz sîne gehôrte noch gesach.
  - lg@couplet[n=696]:
    - l[n=1391]: ir lîch wart an ir lîbe
    - l[n=1392]: als eime tôten wîbe.
  - lg@couplet[n=697]:
    - l[n=1393]: ûz ir munde gie niemê
    - l[n=1394]: wan daz vil arme wort 'owê!'
  - lg@couplet[n=698]:
    - l[n=1395]: daz eine sprach s' und ouch niemê.
    - l[n=1396]: "'owê!' sprach sî vil lange 'owê!"
  - lg@couplet[n=699]:
    - l[n=1397]: owê nu minne und ouwê man!
    - l[n=1398]: wie sît ir mich gevallen an
  - lg@couplet[n=700]:
    - l[n=1399]: mit alsô maneger arbeit!
    - l[n=1400]: minne, al der werlde unsaelekeit,
  - lg@couplet[n=701]:
    - l[n=1401]: sô kurziu vröude als an dir ist,
    - l[n=1402]: sô rehte unstaete sô du bist,
  - lg@couplet[n=702]:
    - l[n=1403]: waz minnet al diu werlt an dir?
    - l[n=1404]: ich sihe doch wol, du lônest ir,
  - lg@couplet[n=703]:
    - l[n=1405]: als der vil valschafte tuot.
    - l[n=1406]: dîn ende daz ist niht sô guot,
  - lg@couplet[n=704]:
    - l[n=1407]: als dû der werlde geheizest,
    - l[n=1408]: sô dû sî von êrste reizest
  - lg@couplet[n=705]:
    - l[n=1409]: mit kurzem liebe ûf langez leit.
    - l[n=1410]: dîn gespenstigiu trügeheit,
  - lg@couplet[n=706]:
    - l[n=1411]: diu in sô valscher süeze swebet,
    - l[n=1412]: diu triuget allez, daz der lebet.
  - lg@couplet[n=707]:
    - l[n=1413]: daz ist an mir wol worden schîn.
    - l[n=1414]: daz al mîn vröude solte sîn,
  - lg@couplet[n=708]:
    - l[n=1415]: dâ von hân ich nû niht mêre
    - l[n=1416]: wan tôtlîch herzesêre.
  - lg@couplet[n=709]:
    - l[n=1417]: mîn trôst vert hin und lât mich hie!'
    - l[n=1418]: In disem clagemaere gie
  - lg@couplet[n=710]:
    - l[n=1419]: ir trûtgeselle Riwalîn
    - l[n=1420]: mit weinendem herzen în
  - lg@couplet[n=711]:
    - l[n=1421]: und wolte nemen urloup von ir.
    - l[n=1422]: "'vrouwe' sprach er 'gebietet mir,"
  - lg@couplet[n=712]:
    - l[n=1423]: ich sol und muoz ze lande varn;
    - l[n=1424]: 'iuch, schoene, müeze got bewarn:'
  - lg@couplet[n=713]:
    - l[n=1425]: weset iemer saelec unde gesunt!'
    - l[n=1426]: alsus geswant ir anderstunt,
  - lg@couplet[n=714]:
    - l[n=1427]: aber viel sî von der herzenôt
    - l[n=1428]: vor ime in unmaht und vür tôt
  - lg@couplet[n=715]:
    - l[n=1429]: in ir meisterinne schôz.
    - l[n=1430]: der ir getriuwe senegenôz
  - lg@couplet[n=716]:
    - l[n=1431]: dô der daz michel ungemach
    - l[n=1432]: an sîme herzeliebe ersach,
  - lg@couplet[n=717]:
    - l[n=1433]: er leiste ir wol gesellekeit;
    - l[n=1434]: wan er nam sich ir senede leit
  - lg@couplet[n=718]:
    - l[n=1435]: vil inneclîche mit ir an.
    - l[n=1436]: sîn varwe und al sîn craft began
  - lg@couplet[n=719]:
    - l[n=1437]: an sînem lîbe swachen.
    - l[n=1438]: nâch clegelîchen sachen
  - lg@couplet[n=720]:
    - l[n=1439]: gesaz er riuweclîchen nider
    - l[n=1440]: und erbeite kûme, daz si wider
  - lg@couplet[n=721]:
    - l[n=1441]: und alsô vil ze creften kam,
    - l[n=1442]: daz er sî dô mit handen nam
  - lg@couplet[n=722]:
    - l[n=1443]: und hiels daz vröudelôse wîp
    - l[n=1444]: vil suozeclîche an sînen lîp
  - lg@couplet[n=723]:
    - l[n=1445]: und kuste ie z' eteslîcher stunt
    - l[n=1446]: ir wange, ir ougen unde ir munt
  - lg@couplet[n=724]:
    - l[n=1447]: und trûte sî sus unde sô,
    - l[n=1448]: biz sî ze jungeste dô
  - lg@couplet[n=725]:
    - l[n=1449]: z' ir selber kam baz unde baz
    - l[n=1450]: und ûfreht von ir selber saz.
  - lg@couplet[n=726]:
    - l[n=1451]: Nu Blanscheflûr z' ir selber kam
    - l[n=1452]: und aber ir vriundes war genam,
  - lg@couplet[n=727]:
    - l[n=1453]: 'sî sach in jaemerlîchen an:'
    - l[n=1454]: "'ach' sprach sî 'saeliger man,"
  - lg@couplet[n=728]:
    - l[n=1455]: wie ist mir sô leide an iu geschehen!
    - l[n=1456]: hêrre, wie hân ich iuch gesehen
  - lg@couplet[n=729]:
    - l[n=1457]: ze sô vil maneger herzeclage,
    - l[n=1458]: als ich an mînem herzen trage
  - lg@couplet[n=730]:
    - l[n=1459]: von iu, von iuwern schulden!
    - l[n=1460]: getörste ich ez mit hulden
  - lg@couplet[n=731]:
    - l[n=1461]: hin z' iu gereden, sô möhtet ir
    - l[n=1462]: vriuntlîcher tuon und baz ze mir.
  - lg@couplet[n=732]:
    - l[n=1463]: hêrre unde vriunt, ich hân von iu
    - l[n=1464]: manc leit und vor den allen driu,
  - lg@couplet[n=733]:
    - l[n=1465]: diu toedic unde unwendic sint.
    - l[n=1466]: daz eine ist, daz ich trage ein kint,
  - lg@couplet[n=734]:
    - l[n=1467]: des entrûwe ich niemer genesen,
    - l[n=1468]: got enwelle mîn gehelfe wesen.
  - lg@couplet[n=735]:
    - l[n=1469]: 'daz ander deist noch mêrre:'
    - l[n=1470]: mîn bruoder und mîn hêrre
  - lg@couplet[n=736]:
    - l[n=1471]: sô der an mir dise ungeschiht
    - l[n=1472]: und ouch sîn selbes laster siht,
  - lg@couplet[n=737]:
    - l[n=1473]: der heizet mich verderben
    - l[n=1474]: und lesterlîche ersterben.
  - lg@couplet[n=738]:
    - l[n=1475]: daz dritte ist aber diu meiste nôt
    - l[n=1476]: 'und maneges erger danne der tôt:'
  - lg@couplet[n=739]:
    - l[n=1477]: ich weiz wol, ob daz wol ergât,
    - l[n=1478]: daz mich mîn bruoder leben lât
  - lg@couplet[n=740]:
    - l[n=1479]: und er mich niht ersterbet,
    - l[n=1480]: daz er mich aber enterbet
  - lg@couplet[n=741]:
    - l[n=1481]: und nimet mir guot und êre.
    - l[n=1482]: sô muoz ich iemer mêre
  - lg@couplet[n=742]:
    - l[n=1483]: unwert und swaches namen sîn.
    - l[n=1484]: dar zuo muoz ich mîn kindelîn,
  - lg@couplet[n=743]:
    - l[n=1485]: daz einen lebenden vater hât,
    - l[n=1486]: ziehen âne vater rât.
  - lg@couplet[n=744]:
    - l[n=1487]: Und enwolte ich daz niemêr geclagen,
    - l[n=1488]: solt ich daz laster eine tragen,
  - lg@couplet[n=745]:
    - l[n=1489]: daz mîn vil hôch geslehte
    - l[n=1490]: und der künic mîn bruoder mehte
  - lg@couplet[n=746]:
    - l[n=1491]: des itewîzes unde mîn
    - l[n=1492]: mit êren ledec und âne sîn.
  - lg@couplet[n=747]:
    - l[n=1493]: swenne aber alle, die nu sint,
    - l[n=1494]: diu maere sagent, ich habe ein kint
  - lg@couplet[n=748]:
    - l[n=1495]: erworben kebeslîche,
    - l[n=1496]: deist disem und jenem rîche,
  - lg@couplet[n=749]:
    - l[n=1497]: Curnwâle und Engelande
    - l[n=1498]: ein offenbaeriu schande.
  - lg@couplet[n=750]:
    - l[n=1499]: und ouwê, swenne daz geschiht,
    - l[n=1500]: daz man mich mit den ougen siht,
  - lg@couplet[n=751]:
    - l[n=1501]: daz zwei lant von den schulden mîn
    - l[n=1502]: genidert unde geswechet sîn,
  - lg@couplet[n=752]:
    - l[n=1503]: sô waere ich eine bezzer tôt.
    - l[n=1504]: seht hêrre' sprach si 'deist diu nôt,
  - lg@couplet[n=753]:
    - l[n=1505]: daz ist diu wernde herzeclage,
    - l[n=1506]: in der ich alle mîne tage
  - lg@couplet[n=754]:
    - l[n=1507]: mit lebendem lîbe sterben muoz.
    - l[n=1508]: hêrre, iuwer helfe diu entuoz
  - lg@couplet[n=755]:
    - l[n=1509]: und got envüege ez danne alsô,
    - l[n=1510]: sone wirde ich niemer mêre vrô.'
  - lg@couplet[n=756]:
    - l[n=1511]: "'Trût vrouwe' sprach er dô ze ir"
    - l[n=1512]: "'habet ir dekeine nôt von mir,"
  - lg@couplet[n=757]:
    - l[n=1513]: die sol ich büezen, ob ich mac,
    - l[n=1514]: und ouch bewarn vür disen tac,
  - lg@couplet[n=758]:
    - l[n=1515]: daz iu durch mîne schulde iht mê
    - l[n=1516]: leit oder laster ûf erstê.
  - lg@couplet[n=759]:
    - l[n=1517]: ich hân, swaz her nâch süle geschehen,
    - l[n=1518]: sô lieben tac an iu gesehen,
  - lg@couplet[n=760]:
    - l[n=1519]: daz ez unbillîch waere,
    - l[n=1520]: ob ir dekeine swaere
  - lg@couplet[n=761]:
    - l[n=1521]: mit mînem willen soltet tragen.
    - l[n=1522]: vrouwe, ich wil iu rehte sagen
  - lg@couplet[n=762]:
    - l[n=1523]: mîn herze und allen mînen muot.
    - l[n=1524]: leit unde liep, übel unde guot
  - lg@couplet[n=763]:
    - l[n=1525]: und allez daz, daz iu geschiht,
    - l[n=1526]: dâ von enscheide ich mich niht.
  - lg@couplet[n=764]:
    - l[n=1527]: dâ wil ich iemer wesen bî,
    - l[n=1528]: swie kumberlîch ez danne sî,
  - lg@couplet[n=765]:
    - l[n=1529]: und biute iu zweier dinge kür,
    - l[n=1530]: 'diu leget iuwerm herzen vür:'
  - lg@couplet[n=766]:
    - l[n=1531]: weder ich belîbe oder var.
    - l[n=1532]: hier under nemet selbe war.
  - lg@couplet[n=767]:
    - l[n=1533]: welt ir, daz ich hie bestê
    - l[n=1534]: und sehe, wie iuwer dinc ergê,
  - lg@couplet[n=768]:
    - l[n=1535]: daz sî, geruochet aber ir
    - l[n=1536]: heim unde hinnen varn mit mir,
  - lg@couplet[n=769]:
    - l[n=1537]: ich selbe und allez, daz ich hân,
    - l[n=1538]: daz ist iu iemer undertân.
  - lg@couplet[n=770]:
    - l[n=1539]: ir erbietet mir ez hie sô wol,
    - l[n=1540]: daz ich es wol gedenken sol
  - lg@couplet[n=771]:
    - l[n=1541]: mit aller slahte guote.
    - l[n=1542]: swes iu nu sî ze muote,
  - lg@couplet[n=772]:
    - l[n=1543]: vrouwe, des bewîset mich,
    - l[n=1544]: wan swaz ir wellet, daz wil ich.'
  - lg@couplet[n=773]:
    - l[n=1545]: "'Genâde hêrre' sprach si dô"
    - l[n=1546]: "'ir redet und bietet mir 'z alsô,"
  - lg@couplet[n=774]:
    - l[n=1547]: als iu got lônen müeze
    - l[n=1548]: und alse ich iuwer vüeze
  - lg@couplet[n=775]:
    - l[n=1549]: iemer gerne suochen sol.
    - l[n=1550]: vriunt unde hêrre, ir wizzet wol,
  - lg@couplet[n=776]:
    - l[n=1551]: 'belîbens mac hie niht gesîn:'
    - l[n=1552]: mîn angest umb min kindelîn
  - lg@couplet[n=777]:
    - l[n=1553]: die enmag ich leider niht verheln.
    - l[n=1554]: wan möhte et ich mich hin versteln!
  - lg@couplet[n=778]:
    - l[n=1555]: daz waere nû der beste rât
    - l[n=1556]: nâch dem dinge, als ez mir stât.
  - lg@couplet[n=779]:
    - l[n=1557]: vriunt hêrre, dar zuo râtet ir.'
    - l[n=1558]: "'nû vrouwe' sprach er 'volget mir:"
  - lg@couplet[n=780]:
    - l[n=1559]: ze naht als ich ze schiffe gê,
    - l[n=1560]: sô vüeget ir daz, daz ir ê
  - lg@couplet[n=781]:
    - l[n=1561]: vil tougenlîche dar sît komen
    - l[n=1562]: ( biz daz hân ich urloup genomen),
  - lg@couplet[n=782]:
    - l[n=1563]: daz ich iuch danne vinde
    - l[n=1564]: bî mînem ingesinde.
  - lg@couplet[n=783]:
    - l[n=1565]: sus werbet! alsô muoz ez sîn.'
    - l[n=1566]: mit dirre rede kam Riwalîn
  - lg@couplet[n=784]:
    - l[n=1567]: ze Marke und seite im maere,
    - l[n=1568]: waz ime enboten waere
  - lg@couplet[n=785]:
    - l[n=1569]: umbe sîn liut und umb sîn lant.
    - l[n=1570]: urloup nam er von ime zehant,
  - lg@couplet[n=786]:
    - l[n=1571]: dâ nâch von al den sînen.
    - l[n=1572]: die clageten Riwalînen,
  - lg@couplet[n=787]:
    - l[n=1573]: daz er die clage ê nie gesach,
    - l[n=1574]: diu dô und dâ nâch ime geschach.
  - lg@couplet[n=788]:
    - l[n=1575]: manc segen wart im nâch gegeben,
    - l[n=1576]: daz got sîn êre und sîn leben
  - lg@couplet[n=789]:
    - l[n=1577]: geruohte in sînem schirme hân.
    - l[n=1578]: nu 'z an die naht begunde gân
  - lg@couplet[n=790]:
    - l[n=1579]: und er ze sînem schiffe kam
    - l[n=1580]: und al sîn dinc dar an genam,
  - lg@couplet[n=791]:
    - l[n=1581]: dô vand er sîne vrouwen dâ,
    - l[n=1582]: die schoenen Blanschefliure. ie sâ
  - lg@couplet[n=792]:
    - l[n=1583]: sô wart daz schif gestôzen an.
    - l[n=1584]: alsus sô vuoren sî von dan.
  - lg@couplet[n=793]:
    - l[n=1585]: Nû Riwalîn ze lande kam
    - l[n=1586]: und die vil grôze nôt vernam,
  - lg@couplet[n=794]:
    - l[n=1587]: die Morgân haete ûf in gewant
    - l[n=1588]: mit übercrefteclîcher hant,
  - lg@couplet[n=795]:
    - l[n=1589]: sînen marschalc er besande,
    - l[n=1590]: an dem er triuwe erkande,
  - lg@couplet[n=796]:
    - l[n=1591]: an dem sîn meister trôst dô lac,
    - l[n=1592]: der aller sîner êren pflac
  - lg@couplet[n=797]:
    - l[n=1593]: 'über sîn liut und über sîn lant:'
    - l[n=1594]: daz was Rûal li foitenant,
  - lg@couplet[n=798]:
    - l[n=1595]: der êren unde der triuwe ein habe,
    - l[n=1596]: der nie gewancte an triuwen abe.
  - lg@couplet[n=799]:
    - l[n=1597]: der seite im aller hande,
    - l[n=1598]: als er ez wol erkande,
  - lg@couplet[n=800]:
    - l[n=1599]: waz engeslîcher swaere
    - l[n=1600]: dem lande erstanden waere.
  - lg@couplet[n=801]:
    - l[n=1601]: "'doch' sprach er 'sît daz ir enzît"
    - l[n=1602]: ze trôste uns allen komen sît
  - lg@couplet[n=802]:
    - l[n=1603]: und iuch got wider gesendet hât,
    - l[n=1604]: sô sol sîn alles werden rât
  - lg@couplet[n=803]:
    - l[n=1605]: und mugen vil harte wol genesen.
    - l[n=1606]: wir suln nu hôhes muotes wesen,
  - lg@couplet[n=804]:
    - l[n=1607]: unser angest sol nu cleine sîn.'
    - l[n=1608]: Hier under sagete im Riwalîn
  - lg@couplet[n=805]:
    - l[n=1609]: die lieben âventiure
    - l[n=1610]: umbe sîne Blanschefliure.
  - lg@couplet[n=806]:
    - l[n=1611]: des wart er inneclîche vrô.
    - l[n=1612]: "'ich sihe wol, hêrre' sprach er dô"
  - lg@couplet[n=807]:
    - l[n=1613]: "'iuwer êre wehset alle wîs,"
    - l[n=1614]: iuwer werdekeit und iuwer prîs,
  - lg@couplet[n=808]:
    - l[n=1615]: iuwer vröude und iuwer wunne
    - l[n=1616]: diu stîget als diu sunne.
  - lg@couplet[n=809]:
    - l[n=1617]: irne möhtet ûf der erden
    - l[n=1618]: von wîbe niemer werden
  - lg@couplet[n=810]:
    - l[n=1619]: sô hôhes namen als von ir.
    - l[n=1620]: von danne, hêrre, volget mir.
  - lg@couplet[n=811]:
    - l[n=1621]: habe sî wol ze iu getân,
    - l[n=1622]: des sult ir sî geniezen lân.
  - lg@couplet[n=812]:
    - l[n=1623]: sô wir unser dinc nu genden,
    - l[n=1624]: die nôt von uns gewenden,
  - lg@couplet[n=813]:
    - l[n=1625]: diu uns nu sô ze rucke lît,
    - l[n=1626]: sô gebietet eine hôhgezît
  - lg@couplet[n=814]:
    - l[n=1627]: 'wol hêrlîche unde rîche:'
    - l[n=1628]: dâ nemet sî offenlîche
  - lg@couplet[n=815]:
    - l[n=1629]: vor mâgen und vor mannen ze ê.
    - l[n=1630]: und râte zwâre, daz ir ê
  - lg@couplet[n=816]:
    - l[n=1631]: ze kirchen ir geruochet jehen,
    - l[n=1632]: da ez pfaffen unde leien sehen,
  - lg@couplet[n=817]:
    - l[n=1633]: der ê nach cristenlîchem site.
    - l[n=1634]: dâ saeleget ir iuch selben mite.
  - lg@couplet[n=818]:
    - l[n=1635]: und wizzet waerlîchen daz,
    - l[n=1636]: iuwer dinc sol iemer deste baz
  - lg@couplet[n=819]:
    - l[n=1637]: ze êren und ze guote ergân.'
    - l[n=1638]: Nu daz geschach, daz was getân,
  - lg@couplet[n=820]:
    - l[n=1639]: daz er des alles vollekam.
    - l[n=1640]: und alse er sî dô ze ê genam,
  - lg@couplet[n=821]:
    - l[n=1641]: er bevalch si hant von hande
    - l[n=1642]: dem getriuwen Foitenande.
  - lg@couplet[n=822]:
    - l[n=1643]: der vuorte sî ze Canoêl
    - l[n=1644]: ûf daz selbe castêl,
  - lg@couplet[n=823]:
    - l[n=1645]: nâch dem sîn hêrre, als ich ez las,
    - l[n=1646]: Canêlengres genennet was,
  - lg@couplet[n=824]:
    - l[n=1647]: Canêl nach Canoêle.
    - l[n=1648]: ûf dem selben castêle
  - lg@couplet[n=825]:
    - l[n=1649]: haete er dô sîn selbes wîp,
    - l[n=1650]: ein wîp, diu muot unde lîp
  - lg@couplet[n=826]:
    - l[n=1651]: mit wîplîcher staete
    - l[n=1652]: der werlt gewerldet haete.
  - lg@couplet[n=827]:
    - l[n=1653]: der bevalch er sîne vrouwen dô
    - l[n=1654]: und schuof ir ir gemach alsô,
  - lg@couplet[n=828]:
    - l[n=1655]: als ez ir namen wol gezam.
    - l[n=1656]: Nu Rûal wider zem hêrren kam,
  - lg@couplet[n=829]:
    - l[n=1657]: do wurden sî zwêne under in zwein
    - l[n=1658]: umbe ir angest in ein,
  - lg@couplet[n=830]:
    - l[n=1659]: alse ez in dô was gewant.
    - l[n=1660]: si sanden über al ir lant
  - lg@couplet[n=831]:
    - l[n=1661]: und samenten ir ritterschaft;
    - l[n=1662]: alle ir state und alle ir craft
  - lg@couplet[n=832]:
    - l[n=1663]: die kêrten sî niwan ze wer.
    - l[n=1664]: alsus kâmen sî mit her
  - lg@couplet[n=833]:
    - l[n=1665]: Morgâne engegene geriten.
    - l[n=1666]: ouch wart ir harte wol gebiten
  - lg@couplet[n=834]:
    - l[n=1667]: 'von Morgâne und von den sînen:'
    - l[n=1668]: sî enpfiengen Riwalînen
  - lg@couplet[n=835]:
    - l[n=1669]: mit einer herten vehte.
    - l[n=1670]: hei waz dâ guoter knehte
  - lg@couplet[n=836]:
    - l[n=1671]: gevellet unde geveiget wart!
    - l[n=1672]: wie lützel der dâ wart gespart!
  - lg@couplet[n=837]:
    - l[n=1673]: wie manic man kam dâ ze nôt,
    - l[n=1674]: und wie vil maneger lac dâ tôt
  - lg@couplet[n=838]:
    - l[n=1675]: und wunt von ietwederm her!
    - l[n=1676]: an dirre veigen lantwer
  - lg@couplet[n=839]:
    - l[n=1677]: wart der vil clagebaere erslagen,
    - l[n=1678]: den al diu werlt wol solte clagen,
  - lg@couplet[n=840]:
    - l[n=1679]: ob clegelîchiu swaere
    - l[n=1680]: nâch tôde nütze waere.
  - lg@couplet[n=841]:
    - l[n=1681]: Canêlengres der guote,
    - l[n=1682]: der ritterlîchem muote
  - lg@couplet[n=842]:
    - l[n=1683]: noch hêrren tugende an keiner stete
    - l[n=1684]: nie vuoz noch halben wanc getete,
  - lg@couplet[n=843]:
    - l[n=1685]: der lac dâ jaemerlîchen tôt.
    - l[n=1686]: iedoch in aller dirre nôt
  - lg@couplet[n=844]:
    - l[n=1687]: kâmen die sînen über in
    - l[n=1688]: und brâhten in mit noeten hin.
  - lg@couplet[n=845]:
    - l[n=1689]: mit maneger clage vuorten si 'n dan
    - l[n=1690]: und bestatten in als einen man,
  - lg@couplet[n=846]:
    - l[n=1691]: der minner noch mêre
    - l[n=1692]: niwan ir aller êre
  - lg@couplet[n=847]:
    - l[n=1693]: mit ime dô vuorte hin ze grabe.
    - l[n=1694]: daz ich nu vil von ungehabe
  - lg@couplet[n=848]:
    - l[n=1695]: und von ir jâmer sagete,
    - l[n=1696]: waz iegelîcher clagete,
  - lg@couplet[n=849]:
    - l[n=1697]: waz solte daz? es waere unnôt.
    - l[n=1698]: si wâren alle mit im tôt
  - lg@couplet[n=850]:
    - l[n=1699]: an êren unde an guote,
    - l[n=1700]: an allem dem muote,
  - lg@couplet[n=851]:
    - l[n=1701]: der guoten liuten solte geben
    - l[n=1702]: saelde und saeleclîchez leben.
  - lg@couplet[n=852]:
    - l[n=1703]: Diz ist geschehen, ez muoz nu sîn.
    - l[n=1704]: er ist tôt der guote Riwalîn.
  - lg@couplet[n=853]:
    - l[n=1705]: dane hoeret nû niht mêre zuo
    - l[n=1706]: wan eine, daz man umbe in tuo
  - lg@couplet[n=854]:
    - l[n=1707]: als mit rehte umb einen tôten man.
    - l[n=1708]: 'da enist doch nû niht anders an:'
  - lg@couplet[n=855]:
    - l[n=1709]: man sol und muoz sich sîn bewegen,
    - l[n=1710]: und sol sîn got von himele pflegen,
  - lg@couplet[n=856]:
    - l[n=1711]: der edeler herzen nie vergaz!
    - l[n=1712]: und sul wir sprechen vürbaz,
  - lg@couplet[n=857]:
    - l[n=1713]: wie 'z umbe Blanschefliure kam.
    - l[n=1714]: dô diu vil schoene vernam
  - lg@couplet[n=858]:
    - l[n=1715]: diu clagebaeren maere,
    - l[n=1716]: wie dô ir herzen waere,
  - lg@couplet[n=859]:
    - l[n=1717]: got hêrre, daz solt dû bewarn,
    - l[n=1718]: daz wir daz iemer ervarn!
  - lg@couplet[n=860]:
    - l[n=1719]: ich enhân dâ keinen zwîvel an,
    - l[n=1720]: gewan ie wîp durch lieben man
  - lg@couplet[n=861]:
    - l[n=1721]: tôtlîchen herzesmerzen,
    - l[n=1722]: dern waere ouch in ir herzen.
  - lg@couplet[n=862]:
    - l[n=1723]: daz was tôtlîches leides vol.
    - l[n=1724]: sî bewârte al der werlde wol,
  - lg@couplet[n=863]:
    - l[n=1725]: daz ir sîn tôt ze herzen gie.
    - l[n=1726]: ir ougen diu enwurden nie
  - lg@couplet[n=864]:
    - l[n=1727]: in allem disem leide naz.
    - l[n=1728]: jâ got hêrre, wie kam daz,
  - lg@couplet[n=865]:
    - l[n=1729]: daz dâ niht wart geweinet?
    - l[n=1730]: dâ was ir herze ersteinet.
  - lg@couplet[n=866]:
    - l[n=1731]: da enwas niht lebenes inne
    - l[n=1732]: niwan diu lebende minne
  - lg@couplet[n=867]:
    - l[n=1733]: und daz vil lebelîche leit,
    - l[n=1734]: daz lebende ûf ir leben streit.
  - lg@couplet[n=868]:
    - l[n=1735]: geclagete s' aber ir hêrren iht
    - l[n=1736]: mit clageworten? nein sî niht.
  - lg@couplet[n=869]:
    - l[n=1737]: sî erstummete an der stunde,
    - l[n=1738]: ir clage starp in ir munde.
  - lg@couplet[n=870]:
    - l[n=1739]: ir zunge, ir munt, ir herze, ir sin,
    - l[n=1740]: daz was allez dô dâ hin.
  - lg@couplet[n=871]:
    - l[n=1741]: diu schoene enclagete dô niemê.
    - l[n=1742]: sine sprach dô weder ach noch wê.
  - lg@couplet[n=872]:
    - l[n=1743]: si seic et nider unde lac
    - l[n=1744]: quelende unz an den vierden tac
  - lg@couplet[n=873]:
    - l[n=1745]: erbermeclîcher danne ie wîp;
    - l[n=1746]: si want sich unde brach ir lîp
  - lg@couplet[n=874]:
    - l[n=1747]: sus unde sô, her unde dar
    - l[n=1748]: und treip daz an, biz sî gebar
  - lg@couplet[n=875]:
    - l[n=1749]: ein sünelîn mit maneger nôt.
    - l[n=1750]: seht, daz genas und lac sî tôt.
  - lg@couplet[n=876]:
    - l[n=1751]: Owê der ougenweide,
    - l[n=1752]: dâ man nâch leidem leide
  - lg@couplet[n=877]:
    - l[n=1753]: mit leiderem leide
    - l[n=1754]: siht leider ougenweide!
  - lg@couplet[n=878]:
    - l[n=1755]: Der êre an Riwalîne lac,
    - l[n=1756]: der er nâch grôzen êren pflac,
  - lg@couplet[n=879]:
    - l[n=1757]: die wîle ez got wolte,
    - l[n=1758]: daz er ir pflegen solte,
  - lg@couplet[n=880]:
    - l[n=1759]: der leit was leider alze grôz
    - l[n=1760]: und alles leides übergenôz.
  - lg@couplet[n=881]:
    - l[n=1761]: wan al ir trôst und al ir craft,
    - l[n=1762]: ir tuon und al ir ritterschaft,
  - lg@couplet[n=882]:
    - l[n=1763]: ir êre und al ir werdekeit,
    - l[n=1764]: daz allez was dô hin geleit.
  - lg@couplet[n=883]:
    - l[n=1765]: sîn tôt was aber wol lobelîch,
    - l[n=1766]: der ir ze sêre erbermeclîch.
  - lg@couplet[n=884]:
    - l[n=1767]: swie schedelîch diu swaere
    - l[n=1768]: liute unde lande waere,
  - lg@couplet[n=885]:
    - l[n=1769]: diu von ir hêrren tôde kam,
    - l[n=1770]: ezn was doch niht sô clagesam,
  - lg@couplet[n=886]:
    - l[n=1771]: sô daz man dise quelende nôt
    - l[n=1772]: und den erbermeclîchen tôt
  - lg@couplet[n=887]:
    - l[n=1773]: an dem vil süezen wîbe sach.
    - l[n=1774]: ir jâmer unde ir ungemach
  - lg@couplet[n=888]:
    - l[n=1775]: beclage ein ieclîch saelec man.
    - l[n=1776]: und swer von wîbe ie muot gewan
  - lg@couplet[n=889]:
    - l[n=1777]: oder iemer wil gewinnen,
    - l[n=1778]: der trahte in sînen sinnen,
  - lg@couplet[n=890]:
    - l[n=1779]: wie lîhte misselinge
    - l[n=1780]: an sus getânem dinge
  - lg@couplet[n=891]:
    - l[n=1781]: guoten liuten ûf erstât,
    - l[n=1782]: wie lîhte ez in ze leide ergât
  - lg@couplet[n=892]:
    - l[n=1783]: an vröuden unde an lîbe,
    - l[n=1784]: und sî dem reinen wîbe
  - lg@couplet[n=893]:
    - l[n=1785]: genâden wünschende umbe got,
    - l[n=1786]: daz sîn güete und sîn gebot
  - lg@couplet[n=894]:
    - l[n=1787]: ir helfe, ir trôst geruoche sîn!
    - l[n=1788]: und sagen wir umbe daz kindelîn,
  - lg@couplet[n=895]:
    - l[n=1789]: daz vater noch muoter haete,
    - l[n=1790]: waz got mit deme getaete.
  - milestone[unit=chapter,n=3]
  - label[lg=deu-Latn]: Rual li Foitenant
  - lg@couplet[n=896]:
    - l[n=1791]: Riuwe unde staetiu triuwe
    - l[n=1792]: nâch vriundes tôde ie niuwe,
  - lg@couplet[n=897]:
    - l[n=1793]: 'dâ ist der vriunt ie niuwe:'
    - l[n=1794]: daz ist diu meiste triuwe.
  - lg@couplet[n=898]:
    - l[n=1795]: Swer nâch dem vriunde riuwe hât,
    - l[n=1796]: nâch tôde triuwe an ime begât,
  - lg@couplet[n=899]:
    - l[n=1797]: daz ist vor allem lône,
    - l[n=1798]: deist aller triuwe ein crône.
  - lg@couplet[n=900]:
    - l[n=1799]: mit der selben crône was
    - l[n=1800]: gecroenet dô, als ich ez las,
  - lg@couplet[n=901]:
    - l[n=1801]: der marschalc und sîn saelec wîp,
    - l[n=1802]: die beide ein triuwe unde ein lîp
  - lg@couplet[n=902]:
    - l[n=1803]: got unde der werlde wâren,
    - l[n=1804]: des sî guot bilde bâren
  - lg@couplet[n=903]:
    - l[n=1805]: beidiu der werlde unde gote,
    - l[n=1806]: wan sî wol nach gotes gebote
  - lg@couplet[n=904]:
    - l[n=1807]: ganzlîcher triuwe wielten
    - l[n=1808]: und ouch die wol behielten
  - lg@couplet[n=905]:
    - l[n=1809]: âne alle missewende
    - l[n=1810]: unz an ir beider ende.
  - lg@couplet[n=906]:
    - l[n=1811]: solt ieman ûf der erden
    - l[n=1812]: von triuwen halben werden
  - lg@couplet[n=907]:
    - l[n=1813]: künic oder künigîn,
    - l[n=1814]: binamen daz möhten sî wol sîn,
  - lg@couplet[n=908]:
    - l[n=1815]: als ich iu von in beiden
    - l[n=1816]: waerlîche mag bescheiden,
  - lg@couplet[n=909]:
    - l[n=1817]: wie er gevuor und sî gewarp.
    - l[n=1818]: dô Blanscheflûr, ir vrouwe, erstarp
  - lg@couplet[n=910]:
    - l[n=1819]: und Riwalîn begraben was,
    - l[n=1820]: des weisen dinc, der dô genas,
  - lg@couplet[n=911]:
    - l[n=1821]: das gevuor nâch ungenaden wol
    - l[n=1822]: 'als des, der vürbaz komen sol:'
  - lg@couplet[n=912]:
    - l[n=1823]: der marschalc und diu marschalkîn
    - l[n=1824]: nâmen daz cleine weiselîn
  - lg@couplet[n=913]:
    - l[n=1825]: und burgen ez vil tougen
    - l[n=1826]: den liuten von den ougen.
  - lg@couplet[n=914]:
    - l[n=1827]: si sageten unde hiezen sagen,
    - l[n=1828]: ir vrouwe haete ein kint getragen,
  - lg@couplet[n=915]:
    - l[n=1829]: daz waere in ir und mit ir tôt.
    - l[n=1830]: von der gedrîeten nôt
  - lg@couplet[n=916]:
    - l[n=1831]: wart aber des landes clage dô mê;
    - l[n=1832]: 'ir clage wart aber dô mê dan ê:'
  - lg@couplet[n=917]:
    - l[n=1833]: clage, daz Riwalîn erstarp,
    - l[n=1834]: clage, daz Blanscheflûr verdarp,
  - lg@couplet[n=918]:
    - l[n=1835]: clage umbe ir beider kindelîn,
    - l[n=1836]: an dem ir trôst dô solte sîn,
  - lg@couplet[n=919]:
    - l[n=1837]: daz daz verdorben waere.
    - l[n=1838]: zuo aller dirre swaere
  - lg@couplet[n=920]:
    - l[n=1839]: gieng in diu starke vorhte,
    - l[n=1840]: die Morgân an in worhte,
  - lg@couplet[n=921]:
    - l[n=1841]: als nâhen alse ir hêrren tôt.
    - l[n=1842]: wan diz daz ist diu meiste nôt,
  - lg@couplet[n=922]:
    - l[n=1843]: 'die man zer werlde haben mac:'
    - l[n=1844]: swâ sô der man naht unde tac
  - lg@couplet[n=923]:
    - l[n=1845]: den tôtvînt vor ougen hât,
    - l[n=1846]: daz ist diu nôt, diu nâhen gât,
  - lg@couplet[n=924]:
    - l[n=1847]: und ist ein lebelîcher tôt.
    - l[n=1848]: in aller dirre lebenden nôt
  - lg@couplet[n=925]:
    - l[n=1849]: wart Blanscheflûr ze grabe getragen.
    - l[n=1850]: michel jâmer unde clagen
  - lg@couplet[n=926]:
    - l[n=1851]: daz wart begangen ob ir grabe.
    - l[n=1852]: ir muget wol wizzen, ungehabe
  - lg@couplet[n=927]:
    - l[n=1853]: der was dâ vil und alze vil.
    - l[n=1854]: nune sol ich aber noch enwil
  - lg@couplet[n=928]:
    - l[n=1855]: iuwer ôren niht beswaeren
    - l[n=1856]: mit z' erbermeclîchen maeren,
  - lg@couplet[n=929]:
    - l[n=1857]: wan ez den ôren missehaget,
    - l[n=1858]: swâ man von clage ze vil gesaget;
  - lg@couplet[n=930]:
    - l[n=1859]: und ist vil lützel iht sô guot,
    - l[n=1860]: ez enswache, der 's ze vil getuot.
  - lg@couplet[n=931]:
    - l[n=1861]: von diu sô lâzen langez clagen
    - l[n=1862]: und vlîzen uns, wie wir gesagen
  - lg@couplet[n=932]:
    - l[n=1863]: umbe daz verweisete kint,
    - l[n=1864]: von dem diu maere erhaben sint.
  - lg@couplet[n=933]:
    - l[n=1865]: Sich treit der werlde sache
    - l[n=1866]: vil ofte z' ungemache
  - lg@couplet[n=934]:
    - l[n=1867]: und aber von ungemache
    - l[n=1868]: wider ze guoter sache.
  - lg@couplet[n=935]:
    - l[n=1869]: Reht in den noeten sol der vrome,
    - l[n=1870]: ze swelhem ende ez danne kome,
  - lg@couplet[n=936]:
    - l[n=1871]: bedenken, wie sîn werde rât.
    - l[n=1872]: die wîle und er daz leben hât,
  - lg@couplet[n=937]:
    - l[n=1873]: sô sol er mit den lebenden leben,
    - l[n=1874]: im selben trôst ze lebene geben.
  - lg@couplet[n=938]:
    - l[n=1875]: als tete der marschalc Foitenant.
    - l[n=1876]: wan ez ime ze sorgen was gewant,
  - lg@couplet[n=939]:
    - l[n=1877]: dô bedâhte er mitten in der nôt
    - l[n=1878]: des landes schaden, sîn selbes tôt.
  - lg@couplet[n=940]:
    - l[n=1879]: wan ime diu wer niht tohte
    - l[n=1880]: noch sich mit wer enmohte
  - lg@couplet[n=941]:
    - l[n=1881]: wider den vînt gevristen,
    - l[n=1882]: dô vriste er sich mit listen.
  - lg@couplet[n=942]:
    - l[n=1883]: er sprach die hêrren al zehant
    - l[n=1884]: über allez sînes hêrren lant
  - lg@couplet[n=943]:
    - l[n=1885]: und brâhte sî ze suone.
    - l[n=1886]: wan in was niht ze tuone
  - lg@couplet[n=944]:
    - l[n=1887]: wan vlêhen unde sich ergeben.
    - l[n=1888]: sie ergâben guot unde leben
  - lg@couplet[n=945]:
    - l[n=1889]: an Morgânes hulde.
    - l[n=1890]: die hazlîchen schulde
  - lg@couplet[n=946]:
    - l[n=1891]: under Morgâne und under in
    - l[n=1892]: die legeten sî mit listen hin
  - lg@couplet[n=947]:
    - l[n=1893]: und nerten ir liut unde ir lant.
    - l[n=1894]: Der getriuwe marschalc Foitenant
  - lg@couplet[n=948]:
    - l[n=1895]: vuor heim und sprach sîn saelic wîp
    - l[n=1896]: und bevalch ir verre und an den lîp,
  - lg@couplet[n=949]:
    - l[n=1897]: daz sî sich in leite
    - l[n=1898]: nâch der gewonheite,
  - lg@couplet[n=950]:
    - l[n=1899]: als ein wîp kindes inne lît,
    - l[n=1900]: und daz sî nâch der selben zît
  - lg@couplet[n=951]:
    - l[n=1901]: jaehe unde jehende waere,
    - l[n=1902]: daz sî daz kint gebaere,
  - lg@couplet[n=952]:
    - l[n=1903]: daz ir junchêrre solte sîn.
    - l[n=1904]: diu saelege marschalkîn,
  - lg@couplet[n=953]:
    - l[n=1905]: diu guote, diu staete,
    - l[n=1906]: diu reine Floraete,
  - lg@couplet[n=954]:
    - l[n=1907]: diu wîbes êre ein spiegelglas
    - l[n=1908]: und rehter güete ein gimme was,
  - lg@couplet[n=955]:
    - l[n=1909]: diu was des lîhte gemant,
    - l[n=1910]: daz ir doch z' êren was gewant.
  - lg@couplet[n=956]:
    - l[n=1911]: sie stalte ir muot und al ir lîp
    - l[n=1912]: ze clage und rehte alse ein wîp,
  - lg@couplet[n=957]:
    - l[n=1913]: diu eines kindes sol genesen.
    - l[n=1914]: si hiez ir kamere unde ir wesen
  - lg@couplet[n=958]:
    - l[n=1915]: stellen unde machen
    - l[n=1916]: ze heinlîchen sachen.
  - lg@couplet[n=959]:
    - l[n=1917]: und wande s' ouch erkande wol,
    - l[n=1918]: wie man hie zuo gebâren sol,
  - lg@couplet[n=960]:
    - l[n=1919]: dô nam si 'r willeclage hier abe.
    - l[n=1920]: si gelîchsente grôz ungehabe
  - lg@couplet[n=961]:
    - l[n=1921]: an muote unde an lîbe
    - l[n=1922]: gelîch einem wîbe,
  - lg@couplet[n=962]:
    - l[n=1923]: diu ze solhen noeten gât,
    - l[n=1924]: diu al ir dinc gestellet hât
  - lg@couplet[n=963]:
    - l[n=1925]: ze sus getâner arbeit.
    - l[n=1926]: sus wart daz kint zuo z' ir geleit
  - lg@couplet[n=964]:
    - l[n=1927]: vil tougenlîche unde alsô,
    - l[n=1928]: daz ez vil lützel ieman dô
  - lg@couplet[n=965]:
    - l[n=1929]: âne eine ir ammen bevant.
    - l[n=1930]: hie wart ein maere sâ zehant,
  - lg@couplet[n=966]:
    - l[n=1931]: diu guote marschalkinne
    - l[n=1932]: laege eines sunes inne.
  - lg@couplet[n=967]:
    - l[n=1933]: 'ez was ouch wâr, sie tete alsô:'
    - l[n=1934]: si lag des sunes inne dô,
  - lg@couplet[n=968]:
    - l[n=1935]: der ir sunlîcher triuwe pflac
    - l[n=1936]: unz an ir beider endetac.
  - lg@couplet[n=969]:
    - l[n=1937]: daz selbe süeze kint truoc ir
    - l[n=1938]: als süezelîche kindes gir,
  - lg@couplet[n=970]:
    - l[n=1939]: als ein kint sîner muoter sol.
    - l[n=1940]: und was daz billîch unde wol.
  - lg@couplet[n=971]:
    - l[n=1941]: si leite ouch allen ir sin
    - l[n=1942]: mit muoterlîcher liebe an in
  - lg@couplet[n=972]:
    - l[n=1943]: und was des alsô staete,
    - l[n=1944]: als ob sî 'n selbe ie haete
  - lg@couplet[n=973]:
    - l[n=1945]: under ir brüsten getragen.
    - l[n=1946]: als wir daz maere hoeren sagen,
  - lg@couplet[n=974]:
    - l[n=1947]: sone geschach ez weder sît noch ê,
    - l[n=1948]: daz ein man unde ein wîp ie mê
  - lg@couplet[n=975]:
    - l[n=1949]: mit solher liebe ir hêrren zugen.
    - l[n=1950]: als wir her nâch erkennen mugen
  - lg@couplet[n=976]:
    - l[n=1951]: an disem selben maere,
    - l[n=1952]: wie veterlîche swaere
  - lg@couplet[n=977]:
    - l[n=1953]: und wie vil manege arbeit
    - l[n=1954]: der getriuwe marschalc durch in leit.
  - lg@couplet[n=978]:
    - l[n=1955]: Nu daz diu guote marschalkîn
    - l[n=1956]: der noete genesen solte sîn
  - lg@couplet[n=979]:
    - l[n=1957]: und nâch ir sehs wochen,
    - l[n=1958]: als den vrouwen ist besprochen,
  - lg@couplet[n=980]:
    - l[n=1959]: des suns ze kirchen solte gân,
    - l[n=1960]: von dem ich her gesaget hân,
  - lg@couplet[n=981]:
    - l[n=1961]: si selbe in an ir arm nam
    - l[n=1962]: und truog in suoze, als ir gezam,
  - lg@couplet[n=982]:
    - l[n=1963]: mit ir zem gotes hûse alsô.
    - l[n=1964]: und als si ir înleite dô
  - lg@couplet[n=983]:
    - l[n=1965]: gotelîche haete enpfangen
    - l[n=1966]: und was von opfer gangen
  - lg@couplet[n=984]:
    - l[n=1967]: mit schoenem ingesinde,
    - l[n=1968]: dô was dem cleinen kinde
  - lg@couplet[n=985]:
    - l[n=1969]: der heilege touf bereit,
    - l[n=1970]: durch daz ez sîne cristenheit
  - lg@couplet[n=986]:
    - l[n=1971]: in gotes namen enpfienge,
    - l[n=1972]: swie 'z ime dar nâch ergienge,
  - lg@couplet[n=987]:
    - l[n=1973]: daz ez doch cristen waere.
    - l[n=1974]: nu daz sîn toufaere
  - lg@couplet[n=988]:
    - l[n=1975]: alles sînes dinges was bereit,
    - l[n=1976]: nâch touflîcher gewonheit
  - lg@couplet[n=989]:
    - l[n=1977]: er vrâgete umb daz kindelîn,
    - l[n=1978]: wie sîn name solte sîn.
  - lg@couplet[n=990]:
    - l[n=1979]: diu höfsche marschalkîn gie dan
    - l[n=1980]: und sprach vil tougenlîche ir man
  - lg@couplet[n=991]:
    - l[n=1981]: und vrâgete in, wie er wolte,
    - l[n=1982]: daz man ez nennen solte.
  - lg@couplet[n=992]:
    - l[n=1983]: der marschalc der sweic lange.
    - l[n=1984]: er trahte ange und ange,
  - lg@couplet[n=993]:
    - l[n=1985]: waz namen ime gebaere
    - l[n=1986]: nâch sînen dingen waere.
  - lg@couplet[n=994]:
    - l[n=1987]: hier under sô betrahte er
    - l[n=1988]: des kindes dinc von ende her,
  - lg@couplet[n=995]:
    - l[n=1989]: rehte alse er haete vernomen,
    - l[n=1990]: 'wie sîn dinc allez dar was komen:'
  - lg@couplet[n=996]:
    - l[n=1991]: "'seht' sprach er 'vrouwe, als ich vernam"
    - l[n=1992]: von sînem vater, wie 'z dem kam
  - lg@couplet[n=997]:
    - l[n=1993]: umbe sîne Blanschefliure,
    - l[n=1994]: mit wie vil maneger triure
  - lg@couplet[n=998]:
    - l[n=1995]: ir gernder wille an ime ergie,
    - l[n=1996]: wie sî diz kint mit triure enpfie,
  - lg@couplet[n=999]:
    - l[n=1997]: mit welher triure sî 'z gewan,
    - l[n=1998]: sô nenne wir in Tristan.'
  - lg@couplet[n=1000]:
    - l[n=1999]: nu heizet triste triure,
    - l[n=2000]: und von der âventiure
  - lg@couplet[n=1001]:
    - l[n=2001]: sô wart daz kint Tristan genant,
    - l[n=2002]: Tristan getoufet al zehant.
  - lg@couplet[n=1002]:
    - l[n=2003]: von triste Tristan was sîn nam.
    - l[n=2004]: der name was ime gevallesam
  - lg@couplet[n=1003]:
    - l[n=2005]: und alle wîs gebaere.
    - l[n=2006]: daz kiesen an dem maere.
  - lg@couplet[n=1004]:
    - l[n=2007]: sehen wir trûreclîch ez was,
    - l[n=2008]: dâ sîn sîn muoter genas.
  - lg@couplet[n=1005]:
    - l[n=2009]: sehen wie vruo im arbeit
    - l[n=2010]: und nôt ze rucke wart geleit.
  - lg@couplet[n=1006]:
    - l[n=2011]: sehen wie trûreclîch ein leben
    - l[n=2012]: ime ze lebene wart gegeben.
  - lg@couplet[n=1007]:
    - l[n=2013]: sehen an den trûreclîchen tôt,
    - l[n=2014]: der alle sîne herzenôt
  - lg@couplet[n=1008]:
    - l[n=2015]: mit einem ende beslôz
    - l[n=2016]: daz alles tôdes übergenôz
  - lg@couplet[n=1009]:
    - l[n=2017]: und aller triure ein galle was.
    - l[n=2018]: diz maere, der daz ie gelas,
  - lg@couplet[n=1010]:
    - l[n=2019]: der erkennet sich wol, daz der nam
    - l[n=2020]: dem lebene was gehellesam.
  - lg@couplet[n=1011]:
    - l[n=2021]: er was reht alse er hiez ein man
    - l[n=2022]: 'und hiez reht alse er was: Tristan.'
  - lg@couplet[n=1012]:
    - l[n=2023]: und swer nu gerne haete erkant,
    - l[n=2024]: durch welhe liste Foitenant
  - lg@couplet[n=1013]:
    - l[n=2025]: daz hieze sagen ze maere,
    - l[n=2026]: daz Tristan daz kint waere
  - lg@couplet[n=1014]:
    - l[n=2027]: von der gebürteclîchen nôt
    - l[n=2028]: in sîner tôten muoter tôt,
  - lg@couplet[n=1015]:
    - l[n=2029]: 'den suln wir ez wizzen lân:'
    - l[n=2030]: ez wart durch triuwe getân.
  - lg@couplet[n=1016]:
    - l[n=2031]: 'der getriuwe tete ez umbe daz:'
    - l[n=2032]: er vorhte Morgânes haz.
  - lg@couplet[n=1017]:
    - l[n=2033]: ob er daz kint dâ wiste,
    - l[n=2034]: daz er ez sô mit liste
  - lg@couplet[n=1018]:
    - l[n=2035]: sô mit gewalt verdarpte,
    - l[n=2036]: daz lant an ime entarpte.
  - lg@couplet[n=1019]:
    - l[n=2037]: durch daz nam der getriuwe man
    - l[n=2038]: ze kinde sich den weisen an
  - lg@couplet[n=1020]:
    - l[n=2039]: und zôch ez alsô schône,
    - l[n=2040]: daz ime diu werlt ze lône
  - lg@couplet[n=1021]:
    - l[n=2041]: des gotes genâden wünschen sol.
    - l[n=2042]: daz verdiente er an dem weisen wol.
  - lg@couplet[n=1022]:
    - l[n=2043]: Nu daz daz kint getoufet wart,
    - l[n=2044]: nâch cristenlîchem site bewart,
  - lg@couplet[n=1023]:
    - l[n=2045]: diu tugende rîche marschalkîn
    - l[n=2046]: nam aber ir liebez kindelîn
  - lg@couplet[n=1024]:
    - l[n=2047]: in ir vil heinlîche pflege.
    - l[n=2048]: si wolte wizzen alle wege
  - lg@couplet[n=1025]:
    - l[n=2049]: und sehen, ob ime sîn sache
    - l[n=2050]: stüende ze gemache.
  - lg@couplet[n=1026]:
    - l[n=2051]: sîn süeziu muoter leite an in
    - l[n=2052]: mit alsô süezem vlîze ir sin,
  - lg@couplet[n=1027]:
    - l[n=2053]: daz s' ime des niht engunde,
    - l[n=2054]: daz er ze keiner stunde
  - lg@couplet[n=1028]:
    - l[n=2055]: unsanfte nider getraete.
    - l[n=2056]: Nu sî daz mit im haete
  - lg@couplet[n=1029]:
    - l[n=2057]: getriben unz an sîn sibende jâr,
    - l[n=2058]: daz er wol rede und ouch gebâr
  - lg@couplet[n=1030]:
    - l[n=2059]: vernemen kunde und ouch vernam,
    - l[n=2060]: sîn vater der marschalc in dô nam
  - lg@couplet[n=1031]:
    - l[n=2061]: und bevalch in einem wîsen man.
    - l[n=2062]: mit dem sante er in iesâ dan
  - lg@couplet[n=1032]:
    - l[n=2063]: durch vremede sprâche in vremediu lant.
    - l[n=2064]: und daz er aber al zehant
  - lg@couplet[n=1033]:
    - l[n=2065]: der buoche lêre an vienge
    - l[n=2066]: und den ouch mite gienge
  - lg@couplet[n=1034]:
    - l[n=2067]: von aller slahte lêre.
    - l[n=2068]: daz was sîn erstiu kêre
  - lg@couplet[n=1035]:
    - l[n=2069]: ûz sîner vrîheite.
    - l[n=2070]: dô trat er in daz geleite
  - lg@couplet[n=1036]:
    - l[n=2071]: betwungenlîcher sorgen,
    - l[n=2072]: die ime dâ vor verborgen
  - lg@couplet[n=1037]:
    - l[n=2073]: und vor behalten wâren.
    - l[n=2074]: in den ûf blüenden jâren,
  - lg@couplet[n=1038]:
    - l[n=2075]: dô al sîn wunne solte enstân,
    - l[n=2076]: dô er mit vröuden solte gân
  - lg@couplet[n=1039]:
    - l[n=2077]: in sînes lebenes begin,
    - l[n=2078]: dô was sîn beste leben hin.
  - lg@couplet[n=1040]:
    - l[n=2079]: dô er mit vröuden blüen began,
    - l[n=2080]: dô viel der sorgen rîfe in an,
  - lg@couplet[n=1041]:
    - l[n=2081]: der maneger jugent schaden tuot,
    - l[n=2082]: und darte im sîner vröuden bluot.
  - lg@couplet[n=1042]:
    - l[n=2083]: in sîner êrsten vrîheit
    - l[n=2084]: wart al sîn vrîheit hin geleit.
  - lg@couplet[n=1043]:
    - l[n=2085]: der buoche lêre und ir getwanc
    - l[n=2086]: was sîner sorgen anevanc.
  - lg@couplet[n=1044]:
    - l[n=2087]: und iedoch dô er ir began,
    - l[n=2088]: dô leite er sînen sin dar an
  - lg@couplet[n=1045]:
    - l[n=2089]: und sînen vlîz sô sêre,
    - l[n=2090]: daz er der buoche mêre
  - lg@couplet[n=1046]:
    - l[n=2091]: gelernete in sô kurzer zît
    - l[n=2092]: danne ie kein kint ê oder sît.
  - lg@couplet[n=1047]:
    - l[n=2093]: Under disen zwein lernungen
    - l[n=2094]: der buoche unde der zungen
  - lg@couplet[n=1048]:
    - l[n=2095]: sô vertete er sîner stunde vil
    - l[n=2096]: an iegelîchem seitspil.
  - lg@couplet[n=1049]:
    - l[n=2097]: dâ kêrte er spâte unde vruo
    - l[n=2098]: sîn emezekeit sô sêre zuo,
  - lg@couplet[n=1050]:
    - l[n=2099]: biz er es wunder kunde.
    - l[n=2100]: er lernete alle stunde
  - lg@couplet[n=1051]:
    - l[n=2101]: hiute diz, morgen daz,
    - l[n=2102]: hiure wol, ze jâre baz.
  - lg@couplet[n=1052]:
    - l[n=2103]: über diz allez lernet er
    - l[n=2104]: mit dem schilte und mit dem sper
  - lg@couplet[n=1053]:
    - l[n=2105]: behendeclîche rîten,
    - l[n=2106]: daz ors ze beiden sîten
  - lg@couplet[n=1054]:
    - l[n=2107]: bescheidenlîche rüeren,
    - l[n=2108]: von sprunge ez vreche vüeren,
  - lg@couplet[n=1055]:
    - l[n=2109]: turnieren und leisieren,
    - l[n=2110]: mit schenkeln sambelieren
  - lg@couplet[n=1056]:
    - l[n=2111]: rehte und nâch ritterlîchem site.
    - l[n=2112]: hie bankete er sich ofte mite.
  - lg@couplet[n=1057]:
    - l[n=2113]: wol schirmen, starke ringen,
    - l[n=2114]: wol loufen, sêre springen,
  - lg@couplet[n=1058]:
    - l[n=2115]: dar zuo schiezen den schaft,
    - l[n=2116]: daz tete er wol nâch sîner craft.
  - lg@couplet[n=1059]:
    - l[n=2117]: ouch hoere wir diz maere sagen,
    - l[n=2118]: ezn gelernete birsen unde jagen
  - lg@couplet[n=1060]:
    - l[n=2119]: nie kein man sô wol sô er,
    - l[n=2120]: ez waere dirre oder der.
  - lg@couplet[n=1061]:
    - l[n=2121]: aller hande hovespil
    - l[n=2122]: diu tete er wol und kunde ir vil.
  - lg@couplet[n=1062]:
    - l[n=2123]: ouch was er an dem lîbe,
    - l[n=2124]: daz jungelinc von wîbe
  - lg@couplet[n=1063]:
    - l[n=2125]: nie saeleclîcher wart geborn.
    - l[n=2126]: sîn dinc was allez ûz erkorn
  - lg@couplet[n=1064]:
    - l[n=2127]: beide an dem muote und an den siten.
    - l[n=2128]: nu was aber diu saelde undersniten
  - lg@couplet[n=1065]:
    - l[n=2129]: mit werndem schaden, als ich ez las,
    - l[n=2130]: wan er leider arbeitsaelic was.
  - lg@couplet[n=1066]:
    - l[n=2131]: Nu sîn vierzehende jâr vür kam,
    - l[n=2132]: der marschalc in hin heim dô nam
  - lg@couplet[n=1067]:
    - l[n=2133]: und hiez in z' allen zîten
    - l[n=2134]: varn unde rîten,
  - lg@couplet[n=1068]:
    - l[n=2135]: erkunnen liute unde lant,
    - l[n=2136]: durch daz im rehte würde erkant,
  - lg@couplet[n=1069]:
    - l[n=2137]: wie des landes site waere.
    - l[n=2138]: diz tete der lobebaere
  - lg@couplet[n=1070]:
    - l[n=2139]: sô lobelîchen unde alsô,
    - l[n=2140]: daz in den zîten unde dô
  - lg@couplet[n=1071]:
    - l[n=2141]: in allem dem rîche
    - l[n=2142]: nie kint sô tugentlîche
  - lg@couplet[n=1072]:
    - l[n=2143]: gelebete alse Tristan.
    - l[n=2144]: al diu werlt diu truog in an
  - lg@couplet[n=1073]:
    - l[n=2145]: vriundes ouge und holden muot,
    - l[n=2146]: als man dem billîche tuot
  - lg@couplet[n=1074]:
    - l[n=2147]: des muot niwan ze tugende stât,
    - l[n=2148]: der alle untugende unmaere hât.
  - milestone[unit=chapter,n=4]
  - label[lg=deu-Latn]: Die Entführung
  - lg@couplet[n=1075]:
    - l[n=2149]: In den zîten unde dô
    - l[n=2150]: kam ez von âventiure alsô,
  - lg@couplet[n=1076]:
    - l[n=2151]: daz von Norwaege über sê
    - l[n=2152]: ein koufschif unde dekeinez mê
  - lg@couplet[n=1077]:
    - l[n=2153]: in daz lant ze Parmenîe kam
    - l[n=2154]: und sîn gelende dâ genam
  - lg@couplet[n=1078]:
    - l[n=2155]: und ûz gestiez ze Canoêl
    - l[n=2156]: vür daz selbe castêl,
  - lg@couplet[n=1079]:
    - l[n=2157]: dâ der marschalc ze staete
    - l[n=2158]: sîn wesen ûfe haete
  - lg@couplet[n=1080]:
    - l[n=2159]: und sîn junchêrre Tristan.
    - l[n=2160]: nu daz die vremeden koufman
  - lg@couplet[n=1081]:
    - l[n=2161]: ir market haeten ûz geleit,
    - l[n=2162]: vil schiere wart ze hove geseit,
  - lg@couplet[n=1082]:
    - l[n=2163]: waz dâ koufrâtes waere.
    - l[n=2164]: hier under kâmen maere
  - lg@couplet[n=1083]:
    - l[n=2165]: "Tristande z' unheile:"
    - l[n=2166]: dâ waeren valken veile
  - lg@couplet[n=1084]:
    - l[n=2167]: und ander schoene vederspil.
    - l[n=2168]: und wart des maeres alsô vil,
  - lg@couplet[n=1085]:
    - l[n=2169]: biz zwei des marschalkes kint
    - l[n=2170]: ( wan kint der dinge vlîzec sint)
  - lg@couplet[n=1086]:
    - l[n=2171]: under in zwein wurden in ein,
    - l[n=2172]: daz sî Tristanden zuo z' in zwein,
  - lg@couplet[n=1087]:
    - l[n=2173]: ir wânbruoder, nâmen
    - l[n=2174]: und an ir vater kâmen
  - lg@couplet[n=1088]:
    - l[n=2175]: und bâten den bihanden,
    - l[n=2176]: daz er in durch Tristanden
  - lg@couplet[n=1089]:
    - l[n=2177]: der valken koufen hieze.
    - l[n=2178]: der edele Rûal lieze
  - lg@couplet[n=1090]:
    - l[n=2179]: und haete ez nôte verlân,
    - l[n=2180]: ez enmüese allez vür sich gân,
  - lg@couplet[n=1091]:
    - l[n=2181]: des sîn vriunt Tristan baete,
    - l[n=2182]: wan er in werder haete
  - lg@couplet[n=1092]:
    - l[n=2183]: und bôt ez baz im einem
    - l[n=2184]: dan aller der dekeinem
  - lg@couplet[n=1093]:
    - l[n=2185]: von lande oder von gesinde.
    - l[n=2186]: sîner eigenen kinde
  - lg@couplet[n=1094]:
    - l[n=2187]: was er sô vlîzec niht sô sîn.
    - l[n=2188]: dar an tete er der werlde schîn,
  - lg@couplet[n=1095]:
    - l[n=2189]: wie vollekomener triuwe er pflac,
    - l[n=2190]: waz tugende und êren an im lac.
  - lg@couplet[n=1096]:
    - l[n=2191]: Er stuont ûf unde nam zehant
    - l[n=2192]: sînen sun Tristanden an die hant
  - lg@couplet[n=1097]:
    - l[n=2193]: nâch vil vaterlîchem site.
    - l[n=2194]: sîn ander süne giengen mite
  - lg@couplet[n=1098]:
    - l[n=2195]: und dar zuo hovegesindes vil,
    - l[n=2196]: die sô durch ernest sô durch spil
  - lg@couplet[n=1099]:
    - l[n=2197]: in volgeten unz an den kiel.
    - l[n=2198]: und swaz ieman dâ geviel,
  - lg@couplet[n=1100]:
    - l[n=2199]: dâ in sîn wille zuo getruoc,
    - l[n=2200]: des vant er umbe kouf genuoc.
  - lg@couplet[n=1101]:
    - l[n=2201]: 'kleinoede, sîden, edele wât:'
    - l[n=2202]: des was dâ rât über rât.
  - lg@couplet[n=1102]:
    - l[n=2203]: ouch was dâ schoene vederspil,
    - l[n=2204]: valken pilgerîne vil,
  - lg@couplet[n=1103]:
    - l[n=2205]: smirlîne und sperwaere,
    - l[n=2206]: habeche mûzaere
  - lg@couplet[n=1104]:
    - l[n=2207]: 'und ouch in rôten vederen:'
    - l[n=2208]: von disen ietwederen
  - lg@couplet[n=1105]:
    - l[n=2209]: vant man vollen market dâ.
    - l[n=2210]: Tristande hiez man koufen sâ
  - lg@couplet[n=1106]:
    - l[n=2211]: valken unde smirlîn.
    - l[n=2212]: die sîne bruoder solten sîn,
  - lg@couplet[n=1107]:
    - l[n=2213]: den wart ouch dâ gekouft durch in.
    - l[n=2214]: man gewan in allen drin,
  - lg@couplet[n=1108]:
    - l[n=2215]: swes iegelîcher gerte.
    - l[n=2216]: Nu man sî dô gewerte
  - lg@couplet[n=1109]:
    - l[n=2217]: alles, des sî wolten,
    - l[n=2218]: und dannen kêren solten,
  - lg@couplet[n=1110]:
    - l[n=2219]: von âventiure ez dô geschach,
    - l[n=2220]: daz Tristan in dem schiffe ersach
  - lg@couplet[n=1111]:
    - l[n=2221]: ein schâchzabel hangen,
    - l[n=2222]: an brete und an den spangen
  - lg@couplet[n=1112]:
    - l[n=2223]: vil schône und wol gezieret,
    - l[n=2224]: ze wunsche gefeitieret.
  - lg@couplet[n=1113]:
    - l[n=2225]: dâ bî hienc ein gesteine
    - l[n=2226]: von edelem helfenbeine
  - lg@couplet[n=1114]:
    - l[n=2227]: ergraben wol meisterlîche.
    - l[n=2228]: Tristan der tugende rîche
  - lg@couplet[n=1115]:
    - l[n=2229]: der sach ez vlîzeclîchen an.
    - l[n=2230]: "'ei' sprach er 'edelen koufman,"
  - lg@couplet[n=1116]:
    - l[n=2231]: sô helfe iu got! und kunnet ir
    - l[n=2232]: schâchzabelspil? daz saget mir!'
  - lg@couplet[n=1117]:
    - l[n=2233]: und sprach daz in ir zungen.
    - l[n=2234]: nu sâhen sî den jungen
  - lg@couplet[n=1118]:
    - l[n=2235]: aber noch vlîzeclîcher an,
    - l[n=2236]: dô er ir sprâche reden began,
  - lg@couplet[n=1119]:
    - l[n=2237]: die lützel ieman kunde dâ.
    - l[n=2238]: sus begunden s' an dem jungen sâ
  - lg@couplet[n=1120]:
    - l[n=2239]: merken elliu sîniu dinc.
    - l[n=2240]: nun gedûhte sî nie jungelinc
  - lg@couplet[n=1121]:
    - l[n=2241]: sô saeleclîche sîn getân
    - l[n=2242]: noch alsô schoene site hân.
  - lg@couplet[n=1122]:
    - l[n=2243]: "'jâ' sprach ir einer 'vriunt, ir ist"
    - l[n=2244]: under uns genuoc, die disen list
  - lg@couplet[n=1123]:
    - l[n=2245]: wol kunnen; wellet ir 'z besehen,
    - l[n=2246]: sô mag ez harte wol geschehen.
  - lg@couplet[n=1124]:
    - l[n=2247]: wol her, sô wil ich iuch bestân!'
    - l[n=2248]: "Tristan der sprach: 'diz sî getân!'"
  - lg@couplet[n=1125]:
    - l[n=2249]: suz sâzen sî zwêne über daz spil.
    - l[n=2250]: "der marschalc sprach: 'Tristan, ich wil"
  - lg@couplet[n=1126]:
    - l[n=2251]: wider ûf ze herbergen gân.
    - l[n=2252]: wiltû, du maht wol hie bestân.
  - lg@couplet[n=1127]:
    - l[n=2253]: mîn ander süne die gên mit mir.
    - l[n=2254]: sô sî dîn meister hie bî dir,
  - lg@couplet[n=1128]:
    - l[n=2255]: der neme dîn war und hüete dîn.'
    - l[n=2256]: sus gie der marschalc wider în
  - lg@couplet[n=1129]:
    - l[n=2257]: und sîn liut al gemeine
    - l[n=2258]: niwan Tristan al eine
  - lg@couplet[n=1130]:
    - l[n=2259]: und sîn meister, der sîn pflac,
    - l[n=2260]: von dem ich iu wol sagen mac
  - lg@couplet[n=1131]:
    - l[n=2261]: vür wâr, als uns diz maere seit,
    - l[n=2262]: daz knappe nie von höfscheit
  - lg@couplet[n=1132]:
    - l[n=2263]: und von edeles herzen art
    - l[n=2264]: baz noch schôner geedelt wart;
  - lg@couplet[n=1133]:
    - l[n=2265]: und was der Curvenal genant.
    - l[n=2266]: er haete manege tugende erkant,
  - lg@couplet[n=1134]:
    - l[n=2267]: als er dem wol ze lêre zam,
    - l[n=2268]: der ouch von sîner lêre nam
  - lg@couplet[n=1135]:
    - l[n=2269]: vil manegiu tugentlîchiu dinc.
    - l[n=2270]: Der tugende rîche jungelinc,
  - lg@couplet[n=1136]:
    - l[n=2271]: der wol gezogene Tristan
    - l[n=2272]: saz unde spilte vür sich an
  - lg@couplet[n=1137]:
    - l[n=2273]: sô schône und sô höfschlîche,
    - l[n=2274]: daz in gemeinlîche
  - lg@couplet[n=1138]:
    - l[n=2275]: die vremeden aber an sâhen
    - l[n=2276]: und in ir herzen jâhen,
  - lg@couplet[n=1139]:
    - l[n=2277]: sine gesaehen nie dekeine jugent
    - l[n=2278]: gezieret mit sô maneger tugent.
  - lg@couplet[n=1140]:
    - l[n=2279]: swaz vuoge er aber an der stete
    - l[n=2280]: mit gebaerden oder mit spil getete,
  - lg@couplet[n=1141]:
    - l[n=2281]: 'daz was in dâ wider alse ein wint:'
    - l[n=2282]: si nam des wunder, daz ein kint
  - lg@couplet[n=1142]:
    - l[n=2283]: sô manege sprâche kunde;
    - l[n=2284]: die vluzzen ime ze munde,
  - lg@couplet[n=1143]:
    - l[n=2285]: daz sî 'z ê nie vernâmen,
    - l[n=2286]: an swelhe stat sî ie kâmen.
  - lg@couplet[n=1144]:
    - l[n=2287]: der höfsche hovebaere
    - l[n=2288]: lie sîniu hovemaere
  - lg@couplet[n=1145]:
    - l[n=2289]: und vremediu zabelwortelîn
    - l[n=2290]: under wîlen vliegen în.
  - lg@couplet[n=1146]:
    - l[n=2291]: diu sprach er wol und kunde ir vil,
    - l[n=2292]: dâ mite sô zierte er in sîn spil.
  - lg@couplet[n=1147]:
    - l[n=2293]: ouch sang er wol ze prîse
    - l[n=2294]: schanzûne und spaehe wîse,
  - lg@couplet[n=1148]:
    - l[n=2295]: refloit und stampenîe.
    - l[n=2296]: alsolher cûrtôsîe
  - lg@couplet[n=1149]:
    - l[n=2297]: treip er vil und sô vil an,
    - l[n=2298]: biz aber die werbenden man
  - lg@couplet[n=1150]:
    - l[n=2299]: 'ze râte wurden under in:'
    - l[n=2300]: kunden s' in iemer bringen hin
  - lg@couplet[n=1151]:
    - l[n=2301]: mit keiner slahte sinnen,
    - l[n=2302]: sî möhten sîn gewinnen
  - lg@couplet[n=1152]:
    - l[n=2303]: grôzen vrumen und êre.
    - l[n=2304]: 'und biten ouch dô nimêre:'
  - lg@couplet[n=1153]:
    - l[n=2305]: sî gebuten ir ruoderaeren,
    - l[n=2306]: daz sî bereite waeren,
  - lg@couplet[n=1154]:
    - l[n=2307]: und zugen sî selbe ir anker în,
    - l[n=2308]: als ez der rede niht solte sîn.
  - lg@couplet[n=1155]:
    - l[n=2309]: 'si stiezen an und vuoren dan:'
    - l[n=2310]: sô lîse, daz es Tristan
  - lg@couplet[n=1156]:
    - l[n=2311]: noch Curvenal nie wart gewar,
    - l[n=2312]: biz sî si haeten von dem var
  - lg@couplet[n=1157]:
    - l[n=2313]: wol eine grôze mîle brâht.
    - l[n=2314]: wan jene die wâren verdâht
  - lg@couplet[n=1158]:
    - l[n=2315]: an ir spil sô sêre,
    - l[n=2316]: daz sî dô nihtes mêre
  - lg@couplet[n=1159]:
    - l[n=2317]: niwan ir spîles gedâhten.
    - l[n=2318]: nu sî 'z dô vollebrâhten,
  - lg@couplet[n=1160]:
    - l[n=2319]: sô daz Tristan daz spil gewan,
    - l[n=2320]: und er sich umbe sehen began,
  - lg@couplet[n=1161]:
    - l[n=2321]: dô sach er wol, wie 'z was gevarn.
    - l[n=2322]: nune gesâhet ir nie muoterbarn
  - lg@couplet[n=1162]:
    - l[n=2323]: sô rehte leidegen als in.
    - l[n=2324]: ûf sprang er und stuont under in.
  - lg@couplet[n=1163]:
    - l[n=2325]: "'ach' sprach er 'edelen koufman,"
    - l[n=2326]: durch got waz gât ir mit mir an?
  - lg@couplet[n=1164]:
    - l[n=2327]: saget, wâ welt ir mich hin?'
    - l[n=2328]: "'seht, vriunt' sprach einer under in"
  - lg@couplet[n=1165]:
    - l[n=2329]: "'diz enmac nu nieman bewarn,"
    - l[n=2330]: ir enmüezet hinnen mit uns varn.
  - lg@couplet[n=1166]:
    - l[n=2331]: gehabet iuch et wol und sît vrô!'
    - l[n=2332]: Tristan der arme der huop dô
  - lg@couplet[n=1167]:
    - l[n=2333]: sô jaemerlîchez clagen an,
    - l[n=2334]: daz Curvenal sîn vriunt began
  - lg@couplet[n=1168]:
    - l[n=2335]: mit ime von herzen weinen
    - l[n=2336]: und solhe clage erscheinen,
  - lg@couplet[n=1169]:
    - l[n=2337]: daz al daz kielgesinde
    - l[n=2338]: von ime und von dem kinde
  - lg@couplet[n=1170]:
    - l[n=2339]: unmuotic wart und sêre unvrô.
    - l[n=2340]: Curvenâlen satzten sî dô
  - lg@couplet[n=1171]:
    - l[n=2341]: in ein vil cleine schiffelîn
    - l[n=2342]: und leiten zuo z' ime dar în
  - lg@couplet[n=1172]:
    - l[n=2343]: ein ruoder unde ein cleine brôt
    - l[n=2344]: zer verte und zer hungers nôt
  - lg@couplet[n=1173]:
    - l[n=2345]: und sprâchen, daz er kêrte,
    - l[n=2346]: swar in sîn muot gelêrte.
  - lg@couplet[n=1174]:
    - l[n=2347]: Tristan der müese hin mit in.
    - l[n=2348]: mit der rede vuoren si hin
  - lg@couplet[n=1175]:
    - l[n=2349]: und liezen in dâ swebenden,
    - l[n=2350]: in manegen sorgen lebenden.
  - lg@couplet[n=1176]:
    - l[n=2351]: Curvenal swebete ûf dem sê.
    - l[n=2352]: 'in manegen wîs sô was im wê:'
  - lg@couplet[n=1177]:
    - l[n=2353]: wê umbe daz michel ungemach,
    - l[n=2354]: daz er an Tristande sach;
  - lg@couplet[n=1178]:
    - l[n=2355]: wê umbe sîn selbes nôt,
    - l[n=2356]: durch daz er vorhte den tôt,
  - lg@couplet[n=1179]:
    - l[n=2357]: wan er niht varn kunde
    - l[n=2358]: noch es nie dâ vor begunde.
  - lg@couplet[n=1180]:
    - l[n=2359]: 'und clagende sprach er wider sich:'
    - l[n=2360]: "'got hêrre, wie gewirbe ich?"
  - lg@couplet[n=1181]:
    - l[n=2361]: ine wart alsus besorget nie.
    - l[n=2362]: nu bin ich âne liute hie
  - lg@couplet[n=1182]:
    - l[n=2363]: und enkan ouch selbe niht gevarn.
    - l[n=2364]: got hêrre, dû solt mich bewarn
  - lg@couplet[n=1183]:
    - l[n=2365]: und mîn geverte hinnen sîn!
    - l[n=2366]: ich wil ûf die genâde dîn,
  - lg@couplet[n=1184]:
    - l[n=2367]: des ich nie began, beginnen.
    - l[n=2368]: wis mîn geleite hinnen!'
  - lg@couplet[n=1185]:
    - l[n=2369]: hie mite greif er sîn ruoder an.
    - l[n=2370]: in gotes namen vuor er dan
  - lg@couplet[n=1186]:
    - l[n=2371]: und kam in kurzer stunde,
    - l[n=2372]: als es im got gegunde,
  - lg@couplet[n=1187]:
    - l[n=2373]: wider heim und seite maere,
    - l[n=2374]: wie ez gevaren waere.
  - lg@couplet[n=1188]:
    - l[n=2375]: Der marschalc und sîn saelic wîp
    - l[n=2376]: diu beidiu leiten an ir lîp
  - lg@couplet[n=1189]:
    - l[n=2377]: sô jaemerlîche clagenôt,
    - l[n=2378]: und waere er vor ir ougen tôt,
  - lg@couplet[n=1190]:
    - l[n=2379]: daz in diu selbe swaere
    - l[n=2380]: niht nâher gangen waere.
  - lg@couplet[n=1191]:
    - l[n=2381]: sus giengen sî dô beide
    - l[n=2382]: in ir gemeinem leide
  - lg@couplet[n=1192]:
    - l[n=2383]: und al ir ingesinde
    - l[n=2384]: nâch ir verlornem kinde
  - lg@couplet[n=1193]:
    - l[n=2385]: weinen ûf des meres stat.
    - l[n=2386]: manec zunge dâ mit triuwen bat,
  - lg@couplet[n=1194]:
    - l[n=2387]: daz got sîn helfe waere.
    - l[n=2388]: dâ wart manic clagemaere.
  - lg@couplet[n=1195]:
    - l[n=2389]: ir clage was sus, ir clage was sô.
    - l[n=2390]: und alse ez an den abent dô
  - lg@couplet[n=1196]:
    - l[n=2391]: und an ein scheiden muose gân,
    - l[n=2392]: ir clage, diu ê was undertân,
  - lg@couplet[n=1197]:
    - l[n=2393]: diu wart dô gar einbaere.
    - l[n=2394]: si triben dô niwan ein maere,
  - lg@couplet[n=1198]:
    - l[n=2395]: si riefen hie, si riefen dort
    - l[n=2396]: 'niht anders wan daz eine wort:'
  - lg@couplet[n=1199]:
    - l[n=2397]:
    - label[lg=fra-Latn-x-old-french]: "'bêâs Tristant, cûrtois Tristant,"
    - l[n=2398]:
  - label[lg=fra-Latn-x-old-french]: tun cors, ta vie a dê commant!
  - lg@couplet[n=1200]:
    - l[n=2399]: dîn schoener lîp, dîn süeze leben
    - l[n=2400]: daz sî hiute gote ergeben!'
  - lg@couplet[n=1201]:
    - l[n=2401]: In disen dingen vuorten in
    - l[n=2402]: die Norwaegen allez hin
  - lg@couplet[n=1202]:
    - l[n=2403]: und haeten ez alsô bedâht,
    - l[n=2404]: si haeten an im vollebrâht
  - lg@couplet[n=1203]:
    - l[n=2405]: ir willen allen unde ir ger.
    - l[n=2406]: dô widerschuof ez allez der,
  - lg@couplet[n=1204]:
    - l[n=2407]: der elliu dinc beslihtet,
    - l[n=2408]: beslihtende berihtet,
  - lg@couplet[n=1205]:
    - l[n=2409]: dem winde, mer und elliu craft
    - l[n=2410]: bibenende sint dienesthaft.
  - lg@couplet[n=1206]:
    - l[n=2411]: als der wolte unde der gebot,
    - l[n=2412]: dô huop sich ein sô michel nôt
  - lg@couplet[n=1207]:
    - l[n=2413]: von sturmwetere ûf dem sê,
    - l[n=2414]: daz s' alle samet in selben mê
  - lg@couplet[n=1208]:
    - l[n=2415]: enmohten niht ze staten gestân,
    - l[n=2416]: wan daz s' et ir schif liezen gân,
  - lg@couplet[n=1209]:
    - l[n=2417]: dar ez die wilden winde triben,
    - l[n=2418]: und si selbe âne trôst beliben
  - lg@couplet[n=1210]:
    - l[n=2419]: umbe ir lîp und umbe ir leben.
    - l[n=2420]: si haeten sich mitalle ergeben
  - lg@couplet[n=1211]:
    - l[n=2421]: an die vil armen stiure,
    - l[n=2422]: diu dâ heizet âventiure.
  - lg@couplet[n=1212]:
    - l[n=2423]: si liezen ez an die geschiht,
    - l[n=2424]: weder si genaesen oder niht.
  - lg@couplet[n=1213]:
    - l[n=2425]: wan ir dinges was nimê,
    - l[n=2426]: wan daz si mit dem wilden sê
  - lg@couplet[n=1214]:
    - l[n=2427]: ûf als in den himel stigen
    - l[n=2428]: und iesâ wider nider sigen
  - lg@couplet[n=1215]:
    - l[n=2429]: als in daz abgründe.
    - l[n=2430]: si triben die tobenden ünde
  - lg@couplet[n=1216]:
    - l[n=2431]: wîlent ûf und wîlent nider,
    - l[n=2432]: iezuo dar und iesâ wider.
  - lg@couplet[n=1217]:
    - l[n=2433]: ir aller keiner kunde
    - l[n=2434]: noch enmohte keine stunde
  - lg@couplet[n=1218]:
    - l[n=2435]: ûf sînen vüezen gestân.
    - l[n=2436]: alsus sô was ir leben getân
  - lg@couplet[n=1219]:
    - l[n=2437]: wol ahte tage und ahte naht.
    - l[n=2438]: hie von sô haeten s' alle ir maht
  - lg@couplet[n=1220]:
    - l[n=2439]: vil nâch verlorn unde ir sin.
    - l[n=2440]: 'Nu sprach ir einer under in:'
  - lg@couplet[n=1221]:
    - l[n=2441]: "'ir hêrren alle, sammir got,"
    - l[n=2442]: mich dunket, diz sî gotes gebot
  - lg@couplet[n=1222]:
    - l[n=2443]: umbe unser angestlîchez leben.
    - l[n=2444]: daz wir sô kûme lebende sweben
  - lg@couplet[n=1223]:
    - l[n=2445]: in disen tobenden ünden,
    - l[n=2446]: deist niuwan von den sünden
  - lg@couplet[n=1224]:
    - l[n=2447]: und von den untriuwen komen,
    - l[n=2448]: daz wir Tristanden hân genomen
  - lg@couplet[n=1225]:
    - l[n=2449]: sînen vriunden rouplîche.'
    - l[n=2450]: "'jâ' sprâchen s' al gelîche"
  - lg@couplet[n=1226]:
    - l[n=2451]: "'sich, dû hâst wâr, im ist alsô.'"
    - l[n=2452]: 'hie mite berieten sî sich dô:'
  - lg@couplet[n=1227]:
    - l[n=2453]: möhten sî stille vinden
    - l[n=2454]: an wazzer unde an winden,
  - lg@couplet[n=1228]:
    - l[n=2455]: daz sî ze stade gestiezen,
    - l[n=2456]: daz sî 'n vil gerne liezen
  - lg@couplet[n=1229]:
    - l[n=2457]: vrîliche, swar er wolte, gân.
    - l[n=2458]: und iesâ dô diz was getân,
  - lg@couplet[n=1230]:
    - l[n=2459]: daz diz ir aller wille wart,
    - l[n=2460]: dô wart ir kumberlîchiu vart
  - lg@couplet[n=1231]:
    - l[n=2461]: gesenftet an der stunde.
    - l[n=2462]: wint unde wac begunde
  - lg@couplet[n=1232]:
    - l[n=2463]: sich sâ zerloesen und zerlân,
    - l[n=2464]: daz mer begunde nider gân,
  - lg@couplet[n=1233]:
    - l[n=2465]: diu sunne schînen liehte als ê.
    - l[n=2466]: hie mite enbiten s' ouch dô nimê,
  - lg@couplet[n=1234]:
    - l[n=2467]: wan der wint haete sî geslagen
    - l[n=2468]: innerthalp den ahte tagen
  - lg@couplet[n=1235]:
    - l[n=2469]: in daz lant ze Curnewâle
    - l[n=2470]: und wâren zuo dem mâle
  - lg@couplet[n=1236]:
    - l[n=2471]: bî dem stade sô nâhen,
    - l[n=2472]: daz sî 'n bereite sâhen,
  - lg@couplet[n=1237]:
    - l[n=2473]: und stiezen ûz ze lande aldâ.
    - l[n=2474]: Tristanden nâmen si sâ
  - lg@couplet[n=1238]:
    - l[n=2475]: und satzten den ûz an daz lant
    - l[n=2476]: und gâben ime brôt an die hant
  - lg@couplet[n=1239]:
    - l[n=2477]: und anderre ir spîse ein teil.
    - l[n=2478]: "'vriunt' sprâchen sî 'got gebe dir heil"
  - lg@couplet[n=1240]:
    - l[n=2479]: und müeze dînes lîbes pflegen!'
    - l[n=2480]: hie mite sô buten s' im alle ir segen
  - lg@couplet[n=1241]:
    - l[n=2481]: und kêrten iesâ wider dan.
    - l[n=2482]: Nu wie gewarp dô Tristan?
  - lg@couplet[n=1242]:
    - l[n=2483]: Tristan der ellende? jâ,
    - l[n=2484]: dâ saz er unde weinde aldâ;
  - lg@couplet[n=1243]:
    - l[n=2485]: wan kint kunnen anders niht
    - l[n=2486]: niwan weinen, alse in iht geschiht.
  - lg@couplet[n=1244]:
    - l[n=2487]: der trôstlôse ellende
    - l[n=2488]: der vielt ûf sîne hende
  - lg@couplet[n=1245]:
    - l[n=2489]: 'ze gote vil inneclîche:'
    - l[n=2490]: "'ei' sprach er 'got der rîche,"
  - lg@couplet[n=1246]:
    - l[n=2491]: sô rîche dû genâden bist,
    - l[n=2492]: sô vil güete als an dir ist,
  - lg@couplet[n=1247]:
    - l[n=2493]: vil süezer got, sô bite ich dich,
    - l[n=2494]: daz dû genâde wider mich
  - lg@couplet[n=1248]:
    - l[n=2495]: und dîne güete noch begâst,
    - l[n=2496]: sît daz du des verhenget hâst,
  - lg@couplet[n=1249]:
    - l[n=2497]: daz ich alsus vervüeret bin.
    - l[n=2498]: und wîse mich doch noch dâ hin,
  - lg@couplet[n=1250]:
    - l[n=2499]: dâ ich bî liuten müge gesîn!
    - l[n=2500]: nu warte ich allenthalben mîn
  - lg@couplet[n=1251]:
    - l[n=2501]: und sihe niht lebendes umbe mich.
    - l[n=2502]: dise grôze wilde die vürht ich.
  - lg@couplet[n=1252]:
    - l[n=2503]: swar ich mîn ougen wende,
    - l[n=2504]: da ist mir der werlde ein ende.
  - lg@couplet[n=1253]:
    - l[n=2505]: swâ ich mich hin gekêre,
    - l[n=2506]: dane sihe ich ie nimêre
  - lg@couplet[n=1254]:
    - l[n=2507]: niwan ein toup gevilde
    - l[n=2508]: und wüeste unde wilde,
  - lg@couplet[n=1255]:
    - l[n=2509]: wilde velse und wilden sê.
    - l[n=2510]: disiu vorhte tuot mir wê.
  - lg@couplet[n=1256]:
    - l[n=2511]: über daz allez sô vürhte ich,
    - l[n=2512]: wolve unde tier diu vrezzen mich,
  - lg@couplet[n=1257]:
    - l[n=2513]: swelhen enden ich gekêre.
    - l[n=2514]: ouch sîget der tac sêre
  - lg@couplet[n=1258]:
    - l[n=2515]: gegen der abentzîte.
    - l[n=2516]: swaz ich nu mê gebîte,
  - lg@couplet[n=1259]:
    - l[n=2517]: daz ich von hinnen niht engân,
    - l[n=2518]: daz ist vil übele getân.
  - lg@couplet[n=1260]:
    - l[n=2519]: ich enîle hinnen balde,
    - l[n=2520]: ich benahte in disem walde
  - lg@couplet[n=1261]:
    - l[n=2521]: und enwirt mîn danne niemer rât.
    - l[n=2522]: nu sihe ich, daz hie bî mir stât
  - lg@couplet[n=1262]:
    - l[n=2523]: hôher velse und berge vil.
    - l[n=2524]: ich waene, ich ûf ir einen wil
  - lg@couplet[n=1263]:
    - l[n=2525]: climmen, ob ich iemer mac,
    - l[n=2526]: und sehen, die wîle ich hân den tac,
  - lg@couplet[n=1264]:
    - l[n=2527]: ob keiner slahte bû hie sî
    - l[n=2528]: eintweder verre oder nâhen bî,
  - lg@couplet[n=1265]:
    - l[n=2529]: dâ ich liute vinde,
    - l[n=2530]: ze den ich mich gesinde,
  - lg@couplet[n=1266]:
    - l[n=2531]: mit den ich aber vürbaz genese,
    - l[n=2532]: in swelher wîse ez danne wese.'
  - lg@couplet[n=1267]:
    - l[n=2533]: Sus stuont er ûf und kêrte dan.
    - l[n=2534]: roc unde mantel haete er an
  - lg@couplet[n=1268]:
    - l[n=2535]: von einem pfelle, der was rîch
    - l[n=2536]: und an gewürhte wunderlîch.
  - lg@couplet[n=1269]:
    - l[n=2537]: er was von Sarrazînen
    - l[n=2538]: mit cleinen bortelînen
  - lg@couplet[n=1270]:
    - l[n=2539]: in vremedeclîchem prîse
    - l[n=2540]: nâch heidenischer wîse
  - lg@couplet[n=1271]:
    - l[n=2541]: wol underworht und underbriten
    - l[n=2542]: und was der alsô wol gesniten
  - lg@couplet[n=1272]:
    - l[n=2543]: nâch sînem schoenem lîbe,
    - l[n=2544]: daz von manne noch von wîbe
  - lg@couplet[n=1273]:
    - l[n=2545]: enwurden edeler cleider nie
    - l[n=2546]: baz gesniten danne die.
  - lg@couplet[n=1274]:
    - l[n=2547]: dar zuo seit uns daz maere,
    - l[n=2548]: der selbe pfelle er waere
  - lg@couplet[n=1275]:
    - l[n=2549]: ingrüener danne ein meiesch gras,
    - l[n=2550]: und dâ mit er gevüllet was,
  - lg@couplet[n=1276]:
    - l[n=2551]: daz was sô rehte wîz hermîn,
    - l[n=2552]: daz ez niht wîzer kunde sîn.
  - lg@couplet[n=1277]:
    - l[n=2553]: hie mite bereitet er sich dô
    - l[n=2554]: weinende unde sêre unvrô
  - lg@couplet[n=1278]:
    - l[n=2555]: ûf sîne kumberlîche vart,
    - l[n=2556]: dô ime diu vart unwendic wart.
  - lg@couplet[n=1279]:
    - l[n=2557]: under sînen gürtel zôher
    - l[n=2558]: sînen roc ein lützel hôher.
  - lg@couplet[n=1280]:
    - l[n=2559]: den mantel wand er in ein
    - l[n=2560]: und leite in ûf sîn ahselbein
  - lg@couplet[n=1281]:
    - l[n=2561]: und streich ûf gein der wilde
    - l[n=2562]: durch walt und durch gevilde.
  - lg@couplet[n=1282]:
    - l[n=2563]: ern haete weder wec noch pfat,
    - l[n=2564]: wan alse er selbe getrat.
  - lg@couplet[n=1283]:
    - l[n=2565]: mit sînen vüezen wegeter,
    - l[n=2566]: mit sînen handen stegeter.
  - lg@couplet[n=1284]:
    - l[n=2567]: er reit sîn arme und sîniu bein.
    - l[n=2568]: über stoc und über stein
  - lg@couplet[n=1285]:
    - l[n=2569]: wider berc er allez clam,
    - l[n=2570]: unz er ûf eine hoehe kam.
  - lg@couplet[n=1286]:
    - l[n=2571]: dâ vand er von geschihte
    - l[n=2572]: einen waltstîc âne slihte
  - lg@couplet[n=1287]:
    - l[n=2573]: mit grase verwahsen unde smal.
    - l[n=2574]: 'den kêrte er anderhalp ze tal:'
  - lg@couplet[n=1288]:
    - l[n=2575]: er trüege in eine rihte hin.
    - l[n=2576]: in kurzer wîle brâhte er in
  - lg@couplet[n=1289]:
    - l[n=2577]: ûf eine schoene strâze,
    - l[n=2578]: diu was ze guoter mâze
  - lg@couplet[n=1290]:
    - l[n=2579]: breit unde geriten hin unde her.
    - l[n=2580]: An dem selben wege saz er
  - lg@couplet[n=1291]:
    - l[n=2581]: durch ruowe weinende nider.
    - l[n=2582]: nu truog in ie sîn herze wider
  - lg@couplet[n=1292]:
    - l[n=2583]: zen vriunden und zem lande,
    - l[n=2584]: dâ er die liute erkande.
  - lg@couplet[n=1293]:
    - l[n=2585]: diz truog in grôzen jâmer an.
    - l[n=2586]: vil jaemerlîche er aber began
  - lg@couplet[n=1294]:
    - l[n=2587]: ze gote clagen sîn ungemach;
    - l[n=2588]: 'ze himel er inneclîche sach:'
  - lg@couplet[n=1295]:
    - l[n=2589]: "'got' sprach er 'hêrre guoter,"
    - l[n=2590]: mîn vater und mîn muoter
  - lg@couplet[n=1296]:
    - l[n=2591]: wie hânt si mich alsus verlorn!
    - l[n=2592]: owê wie wol haete ich verborn
  - lg@couplet[n=1297]:
    - l[n=2593]: mîn veigez schâchzabelspil,
    - l[n=2594]: daz ich iemer hazzen wil!
  - lg@couplet[n=1298]:
    - l[n=2595]: sperwaere, valken, smirlîn
    - l[n=2596]: die lâze got unsaelic sîn!
  - lg@couplet[n=1299]:
    - l[n=2597]: die hânt mich mînem vater benomen,
    - l[n=2598]: von der schulden bin ich komen
  - lg@couplet[n=1300]:
    - l[n=2599]: von vriunden und von kunden.
    - l[n=2600]: und alle, die mir gunden
  - lg@couplet[n=1301]:
    - l[n=2601]: gelückes unde guotes,
    - l[n=2602]: die sint nu swaeres muotes
  - lg@couplet[n=1302]:
    - l[n=2603]: und sêre trûric umbe mich.
    - l[n=2604]: â süeziu muoter, wie du dich
  - lg@couplet[n=1303]:
    - l[n=2605]: mit clage nu quelest, daz weiz ich wol.
    - l[n=2606]: vater, dîn herze ist leides vol.
  - lg@couplet[n=1304]:
    - l[n=2607]: ich weiz wol, ir sît beide
    - l[n=2608]: sêre überladen mit leide.
  - lg@couplet[n=1305]:
    - l[n=2609]: und ouwê hêrre, wiste ich doch,
    - l[n=2610]: daz ir daz wistet, daz ich noch
  - lg@couplet[n=1306]:
    - l[n=2611]: mit wol gesundem lîbe lebe,
    - l[n=2612]: daz waere ein michel gotes gebe
  - lg@couplet[n=1307]:
    - l[n=2613]: iu beiden unde dâ nâch mir.
    - l[n=2614]: wan zwâre ich weiz vil wol, daz ir
  - lg@couplet[n=1308]:
    - l[n=2615]: kûme oder niemer werdet vrô,
    - l[n=2616]: ezn gevüege danne got alsô,
  - lg@couplet[n=1309]:
    - l[n=2617]: daz ir bevindet, daz ich lebe.
    - l[n=2618]: aller sorgaere râtgebe,
  - lg@couplet[n=1310]:
    - l[n=2619]: got hêrre, nû gevüege daz!'
    - l[n=2620]: Under diu dô er sô saz
  - lg@couplet[n=1311]:
    - l[n=2621]: clagende, als ich gesaget hân,
    - l[n=2622]: dô gesach er zuo von verren gân
  - lg@couplet[n=1312]:
    - l[n=2623]: zwêne alte wallaere.
    - l[n=2624]: die wâren gote gebaere,
  - lg@couplet[n=1313]:
    - l[n=2625]: getaget unde gejâret.
    - l[n=2626]: gebartet unde gehâret,
  - lg@couplet[n=1314]:
    - l[n=2627]: alsô diu wâren gotes kint
    - l[n=2628]: und wallaere dicke sint.
  - lg@couplet[n=1315]:
    - l[n=2629]: die selben wallenden man
    - l[n=2630]: die truogen unde haeten an
  - lg@couplet[n=1316]:
    - l[n=2631]: lînkappen unde solhe wât,
    - l[n=2632]: diu wallaeren rehte stât,
  - lg@couplet[n=1317]:
    - l[n=2633]: und ûzen an ir waete
    - l[n=2634]: mermuschelen genaete
  - lg@couplet[n=1318]:
    - l[n=2635]: und vremeder zeichen genuoc.
    - l[n=2636]: ir ietwederer der truoc
  - lg@couplet[n=1319]:
    - l[n=2637]: einen wallestap an sîner hant.
    - l[n=2638]: ir hüete unde ir beingewant
  - lg@couplet[n=1320]:
    - l[n=2639]: daz stuont wol nâch ir rehte.
    - l[n=2640]: die selben gotes knehte
  - lg@couplet[n=1321]:
    - l[n=2641]: die truogen an ir schenkelen
    - l[n=2642]: lînhosen, die ob ir enkelen
  - lg@couplet[n=1322]:
    - l[n=2643]: wol einer hende erwunden,
    - l[n=2644]: nâhe an ir bein gebunden.
  - lg@couplet[n=1323]:
    - l[n=2645]: vüeze und enkele wâren blôz
    - l[n=2646]: vür den trit und vür den stôz.
  - lg@couplet[n=1324]:
    - l[n=2647]: ouch truogen s' über ir ruckebein,
    - l[n=2648]: dar an ir riuwic leben schein,
  - lg@couplet[n=1325]:
    - l[n=2649]: geistlîche stênde palmen.
    - l[n=2650]: ir gebet unde ir salmen
  - lg@couplet[n=1326]:
    - l[n=2651]: und swaz si guotes kunden,
    - l[n=2652]: daz lâsen s' an den stunden.
  - lg@couplet[n=1327]:
    - l[n=2653]: Tristan dâ mite und er s' ersach,
    - l[n=2654]: 'vorhtlîche er wider sich selben sprach:'
  - lg@couplet[n=1328]:
    - l[n=2655]: "'genaedeclîcher trehtîn,"
    - l[n=2656]: welch rât gewirdet aber nu mîn?
  - lg@couplet[n=1329]:
    - l[n=2657]: jene zwêne man, die dort her gânt,
    - l[n=2658]: ist daz sî mich ersehen hânt,
  - lg@couplet[n=1330]:
    - l[n=2659]: die mugen mich aber wol vâhen.'
    - l[n=2660]: Nu s' ime begunden nâhen
  - lg@couplet[n=1331]:
    - l[n=2661]: und er ir dinc erkande
    - l[n=2662]: an staben und an gewande,
  - lg@couplet[n=1332]:
    - l[n=2663]: zehant erkande er wol ir leben
    - l[n=2664]: und begunde im selben herze geben.
  - lg@couplet[n=1333]:
    - l[n=2665]: sîn gemüete wart ein lützel vrô.
    - l[n=2666]: 'ûz vollem herzen sprach er dô:'
  - lg@couplet[n=1334]:
    - l[n=2667]: "'lop dich, hêrre trehtîn!"
    - l[n=2668]: diz mugen wol guote liute sîn;
  - lg@couplet[n=1335]:
    - l[n=2669]: ine darf kein angest von in haben.'
    - l[n=2670]: vil schiere wart, daz sî den knaben
  - lg@couplet[n=1336]:
    - l[n=2671]: vor in sitzen sâhen.
    - l[n=2672]: nu s' ime begunden nâhen,
  - lg@couplet[n=1337]:
    - l[n=2673]: höfschlîche er ûf gein in spranc,
    - l[n=2674]: sîne schoene hende er vür sich twanc.
  - lg@couplet[n=1338]:
    - l[n=2675]: nu begunden in die zwêne man
    - l[n=2676]: vil vlîzeclîche sehen an
  - lg@couplet[n=1339]:
    - l[n=2677]: und nâmen sîner zühte war.
    - l[n=2678]: guotlîche giengen si dar
  - lg@couplet[n=1340]:
    - l[n=2679]: und gruozten in vil suoze
    - l[n=2680]: 'mit disem süezen gruoze:'
  - lg@couplet[n=1341]:
    - l[n=2681]: "'dêu sal, bêâs amîs!"
    - l[n=2682]: vil lieber vriunt, swer sô du sîs,
  - lg@couplet[n=1342]:
    - l[n=2683]: got müeze dich gehalten.'
    - l[n=2684]: 'Tristan geneic den alten:'
  - lg@couplet[n=1343]:
    - l[n=2685]: "'ei' sprach er 'dê benîe"
    - l[n=2686]: si sainte companîe!
  - lg@couplet[n=1344]:
    - l[n=2687]: sus heilege geselleschaft
    - l[n=2688]: die gesegene got mit sîner craft!'
  - lg@couplet[n=1345]:
    - l[n=2689]: 'Aber sprâchen ime die zwêne zuo:'
    - l[n=2690]: "'vil liebez kint, wannen bist duo"
  - lg@couplet[n=1346]:
    - l[n=2691]: oder wer hât dich dâ her brâht?'
    - l[n=2692]: Tristan der was vil wol bedâht
  - lg@couplet[n=1347]:
    - l[n=2693]: und sinnesam von sînen tagen,
    - l[n=2694]: 'er begunde in vremediu maere sagen:'
  - lg@couplet[n=1348]:
    - l[n=2695]: "'saelegen hêrren' sprach er z' in"
    - l[n=2696]: "'von disem lande ich bürtic bin"
  - lg@couplet[n=1349]:
    - l[n=2697]: und solte rîten hiute,
    - l[n=2698]: ich und ander liute,
  - lg@couplet[n=1350]:
    - l[n=2699]: jagen ûf disem walde alhie.
    - l[n=2700]: do entreit ich, ine weiz selbe wie,
  - lg@couplet[n=1351]:
    - l[n=2701]: den jegeren unde den hunden.
    - l[n=2702]: die die waltstîge kunden,
  - lg@couplet[n=1352]:
    - l[n=2703]: die gevuoren alle baz dan ich.
    - l[n=2704]: wan âne stîc verreit ich mich,
  - lg@couplet[n=1353]:
    - l[n=2705]: unz daz ich gar verirret wart.
    - l[n=2706]: sus traf ich eine veige vart,
  - lg@couplet[n=1354]:
    - l[n=2707]: diu truoc mich unz ûf einen graben,
    - l[n=2708]: dane kunde ich mîn pfert nie gehaben,
  - lg@couplet[n=1355]:
    - l[n=2709]: ezn wolte allez nider vür sich.
    - l[n=2710]: ze jungest gelac pfert und ich
  - lg@couplet[n=1356]:
    - l[n=2711]: beidiu z' einem hûfen nider.
    - l[n=2712]: done kunde ich nie sô schiere wider
  - lg@couplet[n=1357]:
    - l[n=2713]: ze mînem stegereife komen,
    - l[n=2714]: ezn haete mir den zügel genomen
  - lg@couplet[n=1358]:
    - l[n=2715]: und lief allez den walt în.
    - l[n=2716]: sus kam ich an diz pfedelîn,
  - lg@couplet[n=1359]:
    - l[n=2717]: daz hât mich unz her getragen.
    - l[n=2718]: nu enkan ich nieman gesagen,
  - lg@couplet[n=1360]:
    - l[n=2719]: wâ ich bin oder war ich sol.
    - l[n=2720]: nu guoten liute, tuot sô wol
  - lg@couplet[n=1361]:
    - l[n=2721]: und saget mir, wâ welt ir hin?'
    - l[n=2722]: "'vriunt' sprâchen sî dô wider in"
  - lg@couplet[n=1362]:
    - l[n=2723]: "'geruochet unser trehtîn,"
    - l[n=2724]: sô welle wir noch hînaht sîn
  - lg@couplet[n=1363]:
    - l[n=2725]: ze Tintajêle in der stat.'
    - l[n=2726]: Tristan guotlîche sî dô bat,
  - lg@couplet[n=1364]:
    - l[n=2727]: daz sî 'n mit in dar liezen gân.
    - l[n=2728]: "'vil liebez kint, daz sî getân '"
  - lg@couplet[n=1365]:
    - l[n=2729]: sprâchen die wallenden man
    - l[n=2730]: "'wil dû dâ hin, sô kêre dan.'"
  - lg@couplet[n=1366]:
    - l[n=2731]: Tristan der kêrte mit in hin.
    - l[n=2732]: hie mite sô huop sich under in
  - lg@couplet[n=1367]:
    - l[n=2733]: maneger slahte maere.
    - l[n=2734]: Tristan der hovebaere
  - lg@couplet[n=1368]:
    - l[n=2735]: der was mit rede alsô gewar,
    - l[n=2736]: si vrâgeten her oder dar,
  - lg@couplet[n=1369]:
    - l[n=2737]: daz er des alles antwurt bôt
    - l[n=2738]: niwan ze staten und ze nôt.
  - lg@couplet[n=1370]:
    - l[n=2739]: er haete sîne mâze
    - l[n=2740]: an rede und an gelâze
  - lg@couplet[n=1371]:
    - l[n=2741]: sô wol, daz es die wîsen,
    - l[n=2742]: die getageten und die grîsen
  - lg@couplet[n=1372]:
    - l[n=2743]: ze grôzen saelden jâhen
    - l[n=2744]: und aber ie baz besâhen
  - lg@couplet[n=1373]:
    - l[n=2745]: sîne gebaerde und sîne site
    - l[n=2746]: und sînen schoenen lîp dâ mite;
  - lg@couplet[n=1374]:
    - l[n=2747]: sîniu cleider, diu er an truoc,
    - l[n=2748]: diu gemarcten sî genuoc,
  - lg@couplet[n=1375]:
    - l[n=2749]: durch daz si wâren sêre rîch
    - l[n=2750]: und an gewürhte wunderlîch.
  - lg@couplet[n=1376]:
    - l[n=2751]: 'und sprâchen in ir muote:'
    - l[n=2752]: "'â hêrre got der guote,"
  - lg@couplet[n=1377]:
    - l[n=2753]: wer oder wannen ist diz kint,
    - l[n=2754]: des site sô rehte schoene sint?'
  - lg@couplet[n=1378]:
    - l[n=2755]: sus giengen sî 'n betrahtende
    - l[n=2756]: und allez sîn dinc ahtende
  - lg@couplet[n=1379]:
    - l[n=2757]: ( diz was ir kurzewîle)
    - l[n=2758]: wol eine welsche mîle.
  - milestone[unit=chapter,n=5]
  - label[lg=deu-Latn]: Die Jagd
  - lg@couplet[n=1380]:
    - l[n=2759]: 'Nu kam ez in kurzer stunde:'
    - l[n=2760]: sînes oeheimes hunde,
  - lg@couplet[n=1381]:
    - l[n=2761]: Markes von Curnewâle,
    - l[n=2762]: die haeten zuo dem mâle,
  - lg@couplet[n=1382]:
    - l[n=2763]: als uns daz wâre maere saget,
    - l[n=2764]: einen zîtegen hirz gejaget
  - lg@couplet[n=1383]:
    - l[n=2765]: zuo der strâze nâhen.
    - l[n=2766]: dâ liez er sich ergâhen
  - lg@couplet[n=1384]:
    - l[n=2767]: und stuont aldâ ze bîle.
    - l[n=2768]: im haete vluht und île
  - lg@couplet[n=1385]:
    - l[n=2769]: alle sîne craft benomen.
    - l[n=2770]: nu wâren ouch die jegere komen
  - lg@couplet[n=1386]:
    - l[n=2771]: mit michelem geschelle
    - l[n=2772]: hürnende zuo gevelle.
  - lg@couplet[n=1387]:
    - l[n=2773]: Tristan dô er den bîl ersach,
    - l[n=2774]: wider die pilgerîne er sprach
  - lg@couplet[n=1388]:
    - l[n=2775]: 'wîslîche, als er wol kunde:'
    - l[n=2776]: "'ir hêrren, dise hunde,"
  - lg@couplet[n=1389]:
    - l[n=2777]: disen hirz und dise liute,
    - l[n=2778]: die verlôs ich hiute.
  - lg@couplet[n=1390]:
    - l[n=2779]: nu hân ich s' aber vunden.
    - l[n=2780]: diz sint mîne kunden.
  - lg@couplet[n=1391]:
    - l[n=2781]: gebietet mir, ze den wil ich.'
    - l[n=2782]: "'kint' sprâchen sî 'got segene dich."
  - lg@couplet[n=1392]:
    - l[n=2783]: ze saelden müezest dû gevarn!'
    - l[n=2784]: "'genâde, und got müez iuch bewarn!'"
  - lg@couplet[n=1393]:
    - l[n=2785]: sprach aber der guote Tristan.
    - l[n=2786]: sus neig er in und kêrte dan
  - lg@couplet[n=1394]:
    - l[n=2787]: gein dem hirze ûf sîne vart.
    - l[n=2788]: Nu daz der hirz gevellet wart,
  - lg@couplet[n=1395]:
    - l[n=2789]: der dâ jegermeister was,
    - l[n=2790]: der stracte in nider ûf daz gras
  - lg@couplet[n=1396]:
    - l[n=2791]: 'ûf alle viere alsam ein swîn:'
    - l[n=2792]: "'wie nû meister, waz sol diz sîn?'"
  - lg@couplet[n=1397]:
    - l[n=2793]: 'sprach aber der höfsche Tristan:'
    - l[n=2794]: "'lât stân! durch got, waz gât ir an?"
  - lg@couplet[n=1398]:
    - l[n=2795]: wer gesach ie hirz zewürken sô?'
    - l[n=2796]: der jeger stuont ûf hôher dô;
  - lg@couplet[n=1399]:
    - l[n=2797]: 'er sach in an und sprach im zuo:'
    - l[n=2798]: "'wie wiltu kint, daz ich im tuo?"
  - lg@couplet[n=1400]:
    - l[n=2799]: hie ze lande enist kein ander list,
    - l[n=2800]: wan alse der hirz enthiutet ist,
  - lg@couplet[n=1401]:
    - l[n=2801]: sô spaltet man in über al
    - l[n=2802]: von dem houbete ze tal
  - lg@couplet[n=1402]:
    - l[n=2803]: und dâ nâch danne in viere,
    - l[n=2804]: sô daz der vier quartiere
  - lg@couplet[n=1403]:
    - l[n=2805]: dekeinez iht vil groezer sî
    - l[n=2806]: danne daz ander dâ bî.
  - lg@couplet[n=1404]:
    - l[n=2807]: diz ist in disem lande site.
    - l[n=2808]: kint, kanstu ihtes iht dâ mite?'
  - lg@couplet[n=1405]:
    - l[n=2809]: "'Jâ meister' sprach er wider in"
    - l[n=2810]: "'daz lant, dâ ich gezogen bin,"
  - lg@couplet[n=1406]:
    - l[n=2811]: dane ist der site niht alsô.'
    - l[n=2812]: "'wie danne?' sprach der meister dô."
  - lg@couplet[n=1407]:
    - l[n=2813]: "'man enbestet dâ den hirz.'"
    - l[n=2814]: "'entriuwen, vriunt, du enzeiges mir 'z,"
  - lg@couplet[n=1408]:
    - l[n=2815]: sone weiz ich, waz enbesten ist.
    - l[n=2816]: ez enweiz nieman disen list
  - lg@couplet[n=1409]:
    - l[n=2817]: in disem künicrîche hie.
    - l[n=2818]: sone gehôrte in ouch genennen nie
  - lg@couplet[n=1410]:
    - l[n=2819]: von kunden noch von gesten.
    - l[n=2820]: trût kint, waz ist enbesten?
  - lg@couplet[n=1411]:
    - l[n=2821]: als guot du sîs, nu zeige mir 'z.
    - l[n=2822]: gâ her, enbeste disen hirz!'
  - lg@couplet[n=1412]:
    - l[n=2823]: "Tristan sprach: 'lieber meister mîn,"
    - l[n=2824]: sol ez mit iuwern hulden sîn
  - lg@couplet[n=1413]:
    - l[n=2825]: und mag iu liep dar an geschehen,
    - l[n=2826]: sô lâze ich iuch vil gerne sehen,
  - lg@couplet[n=1414]:
    - l[n=2827]: als verre als ichs gemerket hân,
    - l[n=2828]: wie mîn lantsite ist getân,
  - lg@couplet[n=1415]:
    - l[n=2829]: als ir dâ vrâget umbe den bast.'
    - l[n=2830]: der meister sach den jungen gast
  - lg@couplet[n=1416]:
    - l[n=2831]: vil guotlîche lachende an,
    - l[n=2832]: wan er was selbe ein höfscher man
  - lg@couplet[n=1417]:
    - l[n=2833]: und erkante al die vuoge wol,
    - l[n=2834]: die guot man erkennen sol.
  - lg@couplet[n=1418]:
    - l[n=2835]: "'jâ' sprach er 'lieber vriunt, nû tuo!"
    - l[n=2836]: wol her, bistû ze cranc derzuo,
  - lg@couplet[n=1419]:
    - l[n=2837]: trût geselle, liebez kint,
    - l[n=2838]: ich selbe und die hie mit mir sint,
  - lg@couplet[n=1420]:
    - l[n=2839]: wir helfen dir 'n mit henden
    - l[n=2840]: legen und umbe wenden,
  - lg@couplet[n=1421]:
    - l[n=2841]: swie sô du vor gebiutest
    - l[n=2842]: und mit dem vinger tiutest.'
  - lg@couplet[n=1422]:
    - l[n=2843]: Tristan der ellende knabe
    - l[n=2844]: sînen mantel zôch er abe
  - lg@couplet[n=1423]:
    - l[n=2845]: und leite den ûf einen stoc.
    - l[n=2846]: er zôch hôher sînen roc;
  - lg@couplet[n=1424]:
    - l[n=2847]: sîn ermel vielt er vorne wider.
    - l[n=2848]: sîn schoene hâr daz streich er nider,
  - lg@couplet[n=1425]:
    - l[n=2849]: ûf sîn ôre leite er daz.
    - l[n=2850]: nu besâhen si 'n baz unde baz,
  - lg@couplet[n=1426]:
    - l[n=2851]: die dâ zem baste wâren.
    - l[n=2852]: sîn gelâz und sîn gebâren
  - lg@couplet[n=1427]:
    - l[n=2853]: daz nâmen s' alle in ir muot
    - l[n=2854]: und dûhte sî daz also guot,
  - lg@couplet[n=1428]:
    - l[n=2855]: daz sî 'z vil gerne sâhen
    - l[n=2856]: und in ir herzen jâhen,
  - lg@couplet[n=1429]:
    - l[n=2857]: sîn dinc waere allez edelîch,
    - l[n=2858]: sîniu cleider vremede unde rîch,
  - lg@couplet[n=1430]:
    - l[n=2859]: sîn lîp ze wunsche getân.
    - l[n=2860]: sî begunden alle zuo z' im gân
  - lg@couplet[n=1431]:
    - l[n=2861]: und sîner dinge nemen war.
    - l[n=2862]: nu gie der ellende dar,
  - lg@couplet[n=1432]:
    - l[n=2863]: der junge meister Tristan.
    - l[n=2864]: er greif den hirz mit handen an
  - lg@couplet[n=1433]:
    - l[n=2865]: und wolte in ûf den rucke legen.
    - l[n=2866]: done kunde er in nie dar gewegen,
  - lg@couplet[n=1434]:
    - l[n=2867]: wan er was ime ze swaere.
    - l[n=2868]: dô bat der hovebaere,
  - lg@couplet[n=1435]:
    - l[n=2869]: daz sî 'n im rehte leiten
    - l[n=2870]: und ûf den bast bereiten.
  - lg@couplet[n=1436]:
    - l[n=2871]: nu daz was schiere getân.
    - l[n=2872]: zem hirze gieng er obene stân.
  - lg@couplet[n=1437]:
    - l[n=2873]: dâ begunde er in entwaeten,
    - l[n=2874]: er sneit in unde entnaeten
  - lg@couplet[n=1438]:
    - l[n=2875]: unden von dem mûle nider.
    - l[n=2876]: ze den buocbeinen kêrte er wider,
  - lg@couplet[n=1439]:
    - l[n=2877]: diu entrante er beide nâch ir zît,
    - l[n=2878]: daz rehte vor, daz linke sît.
  - lg@couplet[n=1440]:
    - l[n=2879]: diu zwei hufbein er dô nam
    - l[n=2880]: unde beschelte diu alsam.
  - lg@couplet[n=1441]:
    - l[n=2881]: dô begunde er die hût scheiden
    - l[n=2882]: von den sîten beiden,
  - lg@couplet[n=1442]:
    - l[n=2883]: dô von den heften über al,
    - l[n=2884]: al von obene hin ze tal
  - lg@couplet[n=1443]:
    - l[n=2885]: und breite sîne hût dô nider.
    - l[n=2886]: ze sînen büegen kêrte er wider.
  - lg@couplet[n=1444]:
    - l[n=2887]: von der brust enbaste er die,
    - l[n=2888]: daz er die brust dô ganze lie.
  - lg@couplet[n=1445]:
    - l[n=2889]: die büege leite er dort hin dan.
    - l[n=2890]: sîne brust er dô began
  - lg@couplet[n=1446]:
    - l[n=2891]: ûz dem rucke scheiden
    - l[n=2892]: und von den sîten beiden
  - lg@couplet[n=1447]:
    - l[n=2893]: ietwederhalp driu rippe dermite.
    - l[n=2894]: daz ist der rehte bastsite.
  - lg@couplet[n=1448]:
    - l[n=2895]: diu lât er iemer dar an,
    - l[n=2896]: der die brust geloesen kan.
  - lg@couplet[n=1449]:
    - l[n=2897]: und al zehant sô kêrte er her,
    - l[n=2898]: vil kündeclîche enbaste er
  - lg@couplet[n=1450]:
    - l[n=2899]: beidiu sîniu hufbein,
    - l[n=2900]: besunder niht wan beide in ein.
  - lg@couplet[n=1451]:
    - l[n=2901]: ir reht er ouch den beiden liez,
    - l[n=2902]: den brâten, dâ der rucke stiez
  - lg@couplet[n=1452]:
    - l[n=2903]: über lanken gein dem ende
    - l[n=2904]: wol anderhalber hende,
  - lg@couplet[n=1453]:
    - l[n=2905]: daz die dâ cimbre nennent,
    - l[n=2906]: die den bastlist erkennent.
  - lg@couplet[n=1454]:
    - l[n=2907]: die rieben er dô beide schiet,
    - l[n=2908]: beide er si von dem rucke schriet,
  - lg@couplet[n=1455]:
    - l[n=2909]: dar nâch den panzen ûf den pas.
    - l[n=2910]: und wan daz ungebaere was
  - lg@couplet[n=1456]:
    - l[n=2911]: 'sînen schoenen handen, dô sprach er:'
    - l[n=2912]: "'wol balde zwêne knehte her!"
  - lg@couplet[n=1457]:
    - l[n=2913]: tuot diz dort hin danne baz
    - l[n=2914]: unde bereitet uns daz!'
  - lg@couplet[n=1458]:
    - l[n=2915]: sus was der hirz enbestet,
    - l[n=2916]: diu hût billîche entlestet.
  - lg@couplet[n=1459]:
    - l[n=2917]: die brust, die büege, sîten, bein,
    - l[n=2918]: daz haete er allez über ein
  - lg@couplet[n=1460]:
    - l[n=2919]: vil schône dort hin dan geleit.
    - l[n=2920]: hie mite sô was der bast bereit.
  - lg@couplet[n=1461]:
    - l[n=2921]: Tristan der ellende gast
    - l[n=2922]: "'seht' sprach er 'meister, deist der bast"
  - lg@couplet[n=1462]:
    - l[n=2923]: und alse ist disiu kunst getan.
    - l[n=2924]: nu geruochet ir her nâher gân
  - lg@couplet[n=1463]:
    - l[n=2925]: ir unde iur massenîe
    - l[n=2926]: und machet die furkîe!'
  - lg@couplet[n=1464]:
    - l[n=2927]: "'furkîe? trût kint, waz ist daz?"
    - l[n=2928]: du nennenst mir vor, ine weiz waz.
  - lg@couplet[n=1465]:
    - l[n=2929]: du hâst uns disen jagelist,
    - l[n=2930]: der vremede und guot ze lobene ist,
  - lg@couplet[n=1466]:
    - l[n=2931]: wol meisterlîchen her getân.
    - l[n=2932]: nu lâz in ouch noch vür sich gân.
  - lg@couplet[n=1467]:
    - l[n=2933]: volvüere dîne meisterschaft!
    - l[n=2934]: wir sîn dir iemer dienesthaft.'
  - lg@couplet[n=1468]:
    - l[n=2935]: Tristan spranc enwec zehant.
    - l[n=2936]: eine zwisele hiu er an die hant,
  - lg@couplet[n=1469]:
    - l[n=2937]: daz die dâ furke nennent,
    - l[n=2938]: die die furkîe erkennent.
  - lg@couplet[n=1470]:
    - l[n=2939]: 'doch enist niht sunders an den zwein:'
    - l[n=2940]: furke und zwisele deist al ein.
  - lg@couplet[n=1471]:
    - l[n=2941]: sus kam er wider mit sînem stabe.
    - l[n=2942]: die lebere sneit er sunder abe,
  - lg@couplet[n=1472]:
    - l[n=2943]: netze unde lumbele schiet er dan.
    - l[n=2944]: die cimberen er abe gewan
  - lg@couplet[n=1473]:
    - l[n=2945]: von dem lide, an dem si was.
    - l[n=2946]: sus saz er nider ûf daz gras,
  - lg@couplet[n=1474]:
    - l[n=2947]: diu stucke nam er elliu driu.
    - l[n=2948]: an sîne furken bant er diu
  - lg@couplet[n=1475]:
    - l[n=2949]: mit sînem netze vaste.
    - l[n=2950]: mit einem grüenen baste
  - lg@couplet[n=1476]:
    - l[n=2951]: verstricte er 'z sus unde sô.
    - l[n=2952]: "'nu seht, ir hêrren' sprach er dô"
  - lg@couplet[n=1477]:
    - l[n=2953]: "'diz heizent sî furkîe"
    - l[n=2954]: in unser jegerîe.
  - lg@couplet[n=1478]:
    - l[n=2955]: und wan ez an der furken ist,
    - l[n=2956]: durch daz sô heizet dirre list
  - lg@couplet[n=1479]:
    - l[n=2957]: furkîe und vüeget ouch daz wol,
    - l[n=2958]: sît ez an der furken wesen sol.
  - lg@couplet[n=1480]:
    - l[n=2959]: diz neme ein kneht an sîne hant!
    - l[n=2960]: nu tâlanc weset ir gemant
  - lg@couplet[n=1481]:
    - l[n=2961]: umbe iuwer curîe.'
    - l[n=2962]: "'curîe? dê benîe!'"
  - lg@couplet[n=1482]:
    - l[n=2963]: sprâchen s' alle 'waz ist daz?
    - l[n=2964]: wir vernaemen sarrazênesch baz!
  - lg@couplet[n=1483]:
    - l[n=2965]: waz ist curîe, lieber man?
    - l[n=2966]: swîc unde sage uns niht hie van.
  - lg@couplet[n=1484]:
    - l[n=2967]: swaz ez sî, daz lâ geschehen,
    - l[n=2968]: daz wir 'z mit ougen ane sehen.
  - lg@couplet[n=1485]:
    - l[n=2969]: diz tuo durch dîne hövescheit!'
    - l[n=2970]: Nu Tristan der was aber bereit.
  - lg@couplet[n=1486]:
    - l[n=2971]: den herzeric er dô gevienc
    - l[n=2972]: ( ich meine, an dem daz herze hienc)
  - lg@couplet[n=1487]:
    - l[n=2973]: und enblôzte in aller sîner habe.
    - l[n=2974]: daz herze sneit er halbez abe
  - lg@couplet[n=1488]:
    - l[n=2975]: hin gegen dem spitzen ende
    - l[n=2976]: und nam ez in sîne hende.
  - lg@couplet[n=1489]:
    - l[n=2977]: er begunde ez teilieren,
    - l[n=2978]: in criuzewîs zevieren
  - lg@couplet[n=1490]:
    - l[n=2979]: und warf daz ûf die hût nider.
    - l[n=2980]: ze sîme ricke kêrte er wider.
  - lg@couplet[n=1491]:
    - l[n=2981]: milz unde lungen lôste er abe.
    - l[n=2982]: dô was si hin des rickes habe.
  - lg@couplet[n=1492]:
    - l[n=2983]: nu daz lac ûf der hiute dâ,
    - l[n=2984]: ric unde gorgen sneit er sâ
  - lg@couplet[n=1493]:
    - l[n=2985]: obene, dâ diu brust da want.
    - l[n=2986]: daz houbet lôste er al zehant
  - lg@couplet[n=1494]:
    - l[n=2987]: mit dem gehürne von dem cragen
    - l[n=2988]: und hiez daz zuo der brüste tragen.
  - lg@couplet[n=1495]:
    - l[n=2989]: "'nu wol her balde!' sprach er z' in"
    - l[n=2990]: "'nemt balde disen rucke hin!"
  - lg@couplet[n=1496]:
    - l[n=2991]: kome ieman armer liute her,
    - l[n=2992]: der es geruoche oder ger,
  - lg@couplet[n=1497]:
    - l[n=2993]: dem teilet disen rucke mite
    - l[n=2994]: oder tuot dermite nâch iuwerm site.
  - lg@couplet[n=1498]:
    - l[n=2995]: sô mache ich die curîe.'
    - l[n=2996]: dar gie diu cumpanîe
  - lg@couplet[n=1499]:
    - l[n=2997]: und nâmen sîner künste war.
    - l[n=2998]: Tristan hiez im bringen dar,
  - lg@couplet[n=1500]:
    - l[n=2999]: daz er im ê bereiten bat.
    - l[n=3000]: nu daz lac allez an der stat
  - lg@couplet[n=1501]:
    - l[n=3001]: wol gemachet unde bereit,
    - l[n=3002]: als er in haete vor geseit.
  - lg@couplet[n=1502]:
    - l[n=3003]: nû wâren der quartiere
    - l[n=3004]: von dem herzen viere
  - lg@couplet[n=1503]:
    - l[n=3005]: vier halben ûf die hût geleit
    - l[n=3006]: nâch jegelîcher gewonheit
  - lg@couplet[n=1504]:
    - l[n=3007]: und lâgen ûf der hiute alsô.
    - l[n=3008]: milz unde lungen sneit er dô,
  - lg@couplet[n=1505]:
    - l[n=3009]: dar nâch den panzen unde den pas
    - l[n=3010]: und swaz der hunde spîse was,
  - lg@couplet[n=1506]:
    - l[n=3011]: in alsô cleiniu stuckelîn,
    - l[n=3012]: als ez ein vuoge mohte sîn,
  - lg@couplet[n=1507]:
    - l[n=3013]: und spreite ez allez ûf die hût.
    - l[n=3014]: hie mite begunde er überlût
  - lg@couplet[n=1508]:
    - l[n=3015]: "den hunden ruofen: 'zâ zâ zâ!'"
    - l[n=3016]: vil schiere wâren s' alle dâ
  - lg@couplet[n=1509]:
    - l[n=3017]: und stuonden ob ir spîse.
    - l[n=3018]: "'seht' sprach der wortwîse"
  - lg@couplet[n=1510]:
    - l[n=3019]: "'diz heizent sî curîe"
    - l[n=3020]: dâ heime in Parmenîe
  - lg@couplet[n=1511]:
    - l[n=3021]: und wil iu sagen umbe waz.
    - l[n=3022]: ez heizet curîe umbe daz,
  - lg@couplet[n=1512]:
    - l[n=3023]: durch daz ez ûf der cuire lît,
    - l[n=3024]: swaz man den hunden danne gît.
  - lg@couplet[n=1513]:
    - l[n=3025]: als hât diu jegerîe
    - l[n=3026]: den selben namen curîe
  - lg@couplet[n=1514]:
    - l[n=3027]: von cuire vunden unde genomen.
    - l[n=3028]: von cuire sô ist curîe komen.
  - lg@couplet[n=1515]:
    - l[n=3029]: und zwâre ez wart den hunden
    - l[n=3030]: ze guoten dingen vunden
  - lg@couplet[n=1516]:
    - l[n=3031]: und ist ein guot gewonheit,
    - l[n=3032]: wan swaz man in dar ûf geleit,
  - lg@couplet[n=1517]:
    - l[n=3033]: daz ist in süeze durch daz bluot
    - l[n=3034]: und machet ouch die hunde guot.
  - lg@couplet[n=1518]:
    - l[n=3035]: nu sehet an disen bastsite,
    - l[n=3036]: da enist kein ander spaehe mite.
  - lg@couplet[n=1519]:
    - l[n=3037]: nemt war, wie er iu gevalle.'
    - l[n=3038]: "'â hêrre!' sprâchen s' alle"
  - lg@couplet[n=1520]:
    - l[n=3039]: "'waz seistu, saeligez kint?"
    - l[n=3040]: wir sehen wol, dise liste sint
  - lg@couplet[n=1521]:
    - l[n=3041]: bracken unde hunden
    - l[n=3042]: ze grôzen vrumen vunden.'
  - lg@couplet[n=1522]:
    - l[n=3043]: 'Aber sprach der guote Tristan:'
    - l[n=3044]: "'nu nemet iuwer hût hin dan,"
  - lg@couplet[n=1523]:
    - l[n=3045]: wan ine kan hie mite niht baz.
    - l[n=3046]: und wizzet waerlîche daz,
  - lg@couplet[n=1524]:
    - l[n=3047]: kund ich iu baz gedienet hân,
    - l[n=3048]: daz haete ich gerne getân.
  - lg@couplet[n=1525]:
    - l[n=3049]: der man der houwe sîne wit
    - l[n=3050]: und widet ûf sunder iuriu lit.
  - lg@couplet[n=1526]:
    - l[n=3051]: daz houbet vüeret an der hant
    - l[n=3052]: und bringet iuwern prîsant
  - lg@couplet[n=1527]:
    - l[n=3053]: ze hove nâch hovelîchem site.
    - l[n=3054]: dâ hovet ir iuch selben mite.
  - lg@couplet[n=1528]:
    - l[n=3055]: sô wizzet ouch ir selbe wol,
    - l[n=3056]: wie man den hirz prîsanten sol.
  - lg@couplet[n=1529]:
    - l[n=3057]: prîsantet in ze rehte!'
    - l[n=3058]: den meister und die knehte
  - lg@couplet[n=1530]:
    - l[n=3059]: die nam aber dô wunder,
    - l[n=3060]: daz in daz kint besunder
  - lg@couplet[n=1531]:
    - l[n=3061]: und mit bescheidenheite
    - l[n=3062]: sô manc jagereht vür leite
  - lg@couplet[n=1532]:
    - l[n=3063]: und daz ez sô vil wiste
    - l[n=3064]: von sus getânem liste.
  - lg@couplet[n=1533]:
    - l[n=3065]: "'sich' sprâchen sî 'saeligez kint!"
    - l[n=3066]: diu wunderlîchen underbint,
  - lg@couplet[n=1534]:
    - l[n=3067]: diu du uns vür zelst und hâst gezalt,
    - l[n=3068]: 'diu dunkent uns sô manicvalt:'
  - lg@couplet[n=1535]:
    - l[n=3069]: wirn sehen sî noch baz z' ende gân,
    - l[n=3070]: swaz dû biz dâ her hâst getân,
  - lg@couplet[n=1536]:
    - l[n=3071]: daz ahte wir ze nihte.'
    - l[n=3072]: sus zugen s' ime enrihte
  - lg@couplet[n=1537]:
    - l[n=3073]: ein pferit dar und bâten in,
    - l[n=3074]: daz er durch sîne tugent mit in
  - lg@couplet[n=1538]:
    - l[n=3075]: nâch sîner kunst ze hove rite
    - l[n=3076]: und er si sînen lantsite
  - lg@couplet[n=1539]:
    - l[n=3077]: unz an ein ende lieze sehen.
    - l[n=3078]: "Tristan sprach: 'daz mac wol geschehen."
  - lg@couplet[n=1540]:
    - l[n=3079]: nemet den hirz ûf und wol hin!'
    - l[n=3080]: sus saz er ûf und reit mit in.
  - lg@couplet[n=1541]:
    - l[n=3081]: Nu s' also mit ein ander riten,
    - l[n=3082]: nu haeten jene vil kûme erbiten
  - lg@couplet[n=1542]:
    - l[n=3083]: der state unde der stunde.
    - l[n=3084]: ir iegelîch begunde
  - lg@couplet[n=1543]:
    - l[n=3085]: entwerfen sîniu maere,
    - l[n=3086]: von welhem lande er waere
  - lg@couplet[n=1544]:
    - l[n=3087]: und wie er dâ hin waere komen.
    - l[n=3088]: sî haeten gerne vernomen
  - lg@couplet[n=1545]:
    - l[n=3089]: sîn dinc und sîn ahte.
    - l[n=3090]: diz nam in sîne trahte
  - lg@couplet[n=1546]:
    - l[n=3091]: der sinnesame Tristan.
    - l[n=3092]: vil sinneclîche er aber began
  - lg@couplet[n=1547]:
    - l[n=3093]: sîn âventiure vinden.
    - l[n=3094]: sîn rede diu enwas kinden
  - lg@couplet[n=1548]:
    - l[n=3095]: niht gelîch noch sus noch sô.
    - l[n=3096]: 'vil sinneclîche sprach er dô:'
  - lg@couplet[n=1549]:
    - l[n=3097]: "'jensît Britanje lît ein lant,"
    - l[n=3098]: deist Parmenîe genant.
  - lg@couplet[n=1550]:
    - l[n=3099]: dâ ist mîn vater ein koufman,
    - l[n=3100]: der wol nâch sîner ahte kan
  - lg@couplet[n=1551]:
    - l[n=3101]: der werlde leben schône unde wol,
    - l[n=3102]: ich meine aber, alse ein koufman sol.
  - lg@couplet[n=1552]:
    - l[n=3103]: 'und wizzet endeclîche:'
    - l[n=3104]: ern ist doch niht sô rîche
  - lg@couplet[n=1553]:
    - l[n=3105]: der habe unde des guotes
    - l[n=3106]: sô tugentlîches muotes.
  - lg@couplet[n=1554]:
    - l[n=3107]: der hiez mich lêren, daz ich kan.
    - l[n=3108]: nû kâmen dicke koufman
  - lg@couplet[n=1555]:
    - l[n=3109]: von vremeden künicrîchen dar.
    - l[n=3110]: der dinges nam ich sô vil war
  - lg@couplet[n=1556]:
    - l[n=3111]: beide an ir sprâche und an ir siten,
    - l[n=3112]: unz mich mîn muot begunde biten
  - lg@couplet[n=1557]:
    - l[n=3113]: und schünden staeteclîche
    - l[n=3114]: in vremediu künicrîche.
  - lg@couplet[n=1558]:
    - l[n=3115]: und wan ich gerne haete erkant
    - l[n=3116]: unkunde liute und vremediu lant,
  - lg@couplet[n=1559]:
    - l[n=3117]: dô was ich spâte unde vruo
    - l[n=3118]: alsô betrahtic dar zuo,
  - lg@couplet[n=1560]:
    - l[n=3119]: biz daz ich mînem vater entran
    - l[n=3120]: und vuor mit koufliuten dan.
  - lg@couplet[n=1561]:
    - l[n=3121]: als bin ich her ze lande komen.
    - l[n=3122]: Nu habet ir al mîn dinc vernomen.
  - lg@couplet[n=1562]:
    - l[n=3123]: ine weiz, wie 'z iu gevalle.'
    - l[n=3124]: "'â trût kint' sprâchen s' alle"
  - lg@couplet[n=1563]:
    - l[n=3125]: "'ez was an dir ein edeler muot."
    - l[n=3126]: unkünde ist manegem herzen guot
  - lg@couplet[n=1564]:
    - l[n=3127]: und lêret maneger hande tugent.
    - l[n=3128]: trût geselle, süeziu jugent,
  - lg@couplet[n=1565]:
    - l[n=3129]: gebenedîet sî daz lant
    - l[n=3130]: von gote, dâ ie kein marschant
  - lg@couplet[n=1566]:
    - l[n=3131]: erzôch sô tugentlîchez kint!
    - l[n=3132]: alle die künege, die nu sint,
  - lg@couplet[n=1567]:
    - l[n=3133]: dien erzügen alle ein kint niht baz.
    - l[n=3134]: 'nu liebez kint, nu sage uns daz:'
  - lg@couplet[n=1568]:
    - l[n=3135]: dîn höfscher vater wie nante er dich?'
    - l[n=3136]: "'Tristan' sprach er 'Tristan heiz ich.'"
  - lg@couplet[n=1569]:
    - l[n=3137]: "'dêus adjût' sprach einer dô"
    - l[n=3138]: "'durch got, wie nante er dich dô sô?"
  - lg@couplet[n=1570]:
    - l[n=3139]: du waerest zwâre baz genant
    - l[n=3140]: juvente bêle et la riant,
  - lg@couplet[n=1571]:
    - l[n=3141]: diu schoene jugent, diu lachende.'
    - l[n=3142]: sus riten s' ir maere machende,
  - lg@couplet[n=1572]:
    - l[n=3143]: dirre sus und jener sô.
    - l[n=3144]: ir kurzewîle diu was dô
  - lg@couplet[n=1573]:
    - l[n=3145]: niwan mit disem kinde.
    - l[n=3146]: sus vrâgete daz gesinde,
  - lg@couplet[n=1574]:
    - l[n=3147]: swes iegelîchen dô gezam.
    - l[n=3148]: In kurzen zîten ez dô kam,
  - lg@couplet[n=1575]:
    - l[n=3149]: Tristan daz er die burc gesach.
    - l[n=3150]: von einer linden er dô brach
  - lg@couplet[n=1576]:
    - l[n=3151]: 'zwei schapel wol geloubet:'
    - l[n=3152]: eines sazte er ûf sîn houbet,
  - lg@couplet[n=1577]:
    - l[n=3153]: daz ander er dô wîter maz;
    - l[n=3154]: 'dem jegermeister bôt er daz:'
  - lg@couplet[n=1578]:
    - l[n=3155]: "'ei' sprach er 'lieber meister mîn,"
    - l[n=3156]: saget waz bürge mag diz sîn?
  - lg@couplet[n=1579]:
    - l[n=3157]: diz ist ein küniclîch castêl.'
    - l[n=3158]: "der meister sprach: 'deist Tintajêl.'"
  - lg@couplet[n=1580]:
    - l[n=3159]: "'Tintajêl? â welh ein castêl!"
    - l[n=3160]: dê te saut, Tintajêl
  - lg@couplet[n=1581]:
    - l[n=3161]: und allez dîn gesinde!'
    - l[n=3162]: "'â wol dir süezem kinde!'"
  - lg@couplet[n=1582]:
    - l[n=3163]: sprâchen sîne geverten dô
    - l[n=3164]: "'wis iemer saelic unde vrô"
  - lg@couplet[n=1583]:
    - l[n=3165]: und dir müez alse wol geschehen,
    - l[n=3166]: als vil gerne wir 'z gesehen!'
  - lg@couplet[n=1584]:
    - l[n=3167]: Sus kâmen sî zem bürgetor.
    - l[n=3168]: Tristan gehabete dô dâ vor.
  - lg@couplet[n=1585]:
    - l[n=3169]: "'ir hêrren' sprach er aber dô z' in"
    - l[n=3170]: "'ine weiz, wan ich iu vremede bin,"
  - lg@couplet[n=1586]:
    - l[n=3171]: wie iuwer keiner ist genamet.
    - l[n=3172]: wan varn ie zwêne und zwêne samet
  - lg@couplet[n=1587]:
    - l[n=3173]: und rîtet rehte ein ander bî,
    - l[n=3174]: alse der hirz geschaffen sî.
  - lg@couplet[n=1588]:
    - l[n=3175]: daz gehürne daz gê vor,
    - l[n=3176]: diu brust dâ nâch in sînem spor,
  - lg@couplet[n=1589]:
    - l[n=3177]: die rieben nâch den büegen.
    - l[n=3178]: dâ nâch sô sult ir vüegen,
  - lg@couplet[n=1590]:
    - l[n=3179]: daz daz jungeste lit
    - l[n=3180]: iesâ den rieben volge mit.
  - lg@couplet[n=1591]:
    - l[n=3181]: dâ nâch sô sult ir nemen war,
    - l[n=3182]: daz allerjungeste var
  - lg@couplet[n=1592]:
    - l[n=3183]: diu cuire und diu furkîe.
    - l[n=3184]: deist rehtiu jegerîe.
  - lg@couplet[n=1593]:
    - l[n=3185]: und lâzet iu niht sîn ze gâch,
    - l[n=3186]: rîtet schône ein ander nâch.
  - lg@couplet[n=1594]:
    - l[n=3187]: mîn meister hie und ich sîn kneht
    - l[n=3188]: wir rîten samet, dunk ez iuch reht
  - lg@couplet[n=1595]:
    - l[n=3189]: und ob ez iu gevalle.'
    - l[n=3190]: "'jâ trût kint' sprâchen s' alle"
  - lg@couplet[n=1596]:
    - l[n=3191]: "'swie sô du wilt, als wellen wir.'"
    - l[n=3192]: "'diz sî!' sprach er 'nu lîhet mir"
  - lg@couplet[n=1597]:
    - l[n=3193]: ein horn, daz mir ze mâze sî,
    - l[n=3194]: und sît ouch des gemant dâ bî,
  - lg@couplet[n=1598]:
    - l[n=3195]: swenn ich an hebe, sô hoeret mir,
    - l[n=3196]: und alse ich hürne, als hürnet ir!'
  - lg@couplet[n=1599]:
    - l[n=3197]: 'der meister der sprach ime dô zuo:'
    - l[n=3198]: "'vil lieber vriunt, hürne unde tuo"
  - lg@couplet[n=1600]:
    - l[n=3199]: rehte als dir gevalle.
    - l[n=3200]: des volge wir dir alle,
  - lg@couplet[n=1601]:
    - l[n=3201]: ich und die hie mit mir sint.'
    - l[n=3202]: "'â bon eure' sprach daz kint"
  - lg@couplet[n=1602]:
    - l[n=3203]: "'mit guote, daz lât alsô sîn.'"
    - l[n=3204]: ein cleine hellez hornelîn
  - lg@couplet[n=1603]:
    - l[n=3205]: daz gâben s' ime an sîne hant.
    - l[n=3206]: "'nû hin!' sprach er 'allez avant!'"
  - lg@couplet[n=1604]:
    - l[n=3207]: Sus riten si gerottieret în,
    - l[n=3208]: 'zwêne unde zwêne: als solte ez sîn.'
  - lg@couplet[n=1605]:
    - l[n=3209]: und als diu rotte gar în kam,
    - l[n=3210]: Tristan sîn hornelîn dô nam
  - lg@couplet[n=1606]:
    - l[n=3211]: und hürnete alsô rîche
    - l[n=3212]: und alsô wunneclîche,
  - lg@couplet[n=1607]:
    - l[n=3213]: jene alle, die dâ mit im riten,
    - l[n=3214]: daz die vor vröuden kûme erbiten,
  - lg@couplet[n=1608]:
    - l[n=3215]: daz s' ime ze helfe kâmen
    - l[n=3216]: und alle ir horn nâmen
  - lg@couplet[n=1609]:
    - l[n=3217]: und hürneten vil schône
    - l[n=3218]: mit ime in sîme dône.
  - lg@couplet[n=1610]:
    - l[n=3219]: er vuor in vor ze prîse,
    - l[n=3220]: si nâch in sîner wîse
  - lg@couplet[n=1611]:
    - l[n=3221]: bescheidenlîchen unde wol.
    - l[n=3222]: diu burc diu wart gedoenes vol.
  - lg@couplet[n=1612]:
    - l[n=3223]: Der künic und al diu hovediet,
    - l[n=3224]: dô sî daz vremede jageliet
  - lg@couplet[n=1613]:
    - l[n=3225]: gehôrten und vernâmen,
    - l[n=3226]: si erschrâken unde erkâmen
  - lg@couplet[n=1614]:
    - l[n=3227]: vil inneclîche sêre,
    - l[n=3228]: wan ez dâ vor nie mêre
  - lg@couplet[n=1615]:
    - l[n=3229]: dâ ze hove wart vernomen.
    - l[n=3230]: nu was diu rotte iezuo komen
  - lg@couplet[n=1616]:
    - l[n=3231]: vür den palas an die tür.
    - l[n=3232]: dâ was vil ingesindes vür
  - lg@couplet[n=1617]:
    - l[n=3233]: geloufen durch den hornschal.
    - l[n=3234]: si nam grôz wunder über al,
  - lg@couplet[n=1618]:
    - l[n=3235]: waz des geschelles waere.
    - l[n=3236]: ouch was der lobebaere
  - lg@couplet[n=1619]:
    - l[n=3237]: Marke selbe komen dar
    - l[n=3238]: nemen dirre maere war
  - lg@couplet[n=1620]:
    - l[n=3239]: und mit im manic cûrtois man.
    - l[n=3240]: nu Tristan den künic sehen began,
  - lg@couplet[n=1621]:
    - l[n=3241]: er begunde im wol gevallen
    - l[n=3242]: vor den andern allen.
  - lg@couplet[n=1622]:
    - l[n=3243]: sîn herze in sunder ûz erlas,
    - l[n=3244]: wan er von sînem bluote was.
  - lg@couplet[n=1623]:
    - l[n=3245]: diu natiure zôch in dar.
    - l[n=3246]: er nam sîn mit den ougen war
  - lg@couplet[n=1624]:
    - l[n=3247]: und begunde in grüezen schône.
    - l[n=3248]: in vremedem horndône
  - lg@couplet[n=1625]:
    - l[n=3249]: ein ander wîse huob er an.
    - l[n=3250]: sô lûte er hürnen began,
  - lg@couplet[n=1626]:
    - l[n=3251]: daz im nieman an der stunde
    - l[n=3252]: wol gevolgen kunde.
  - lg@couplet[n=1627]:
    - l[n=3253]: nu des was schiere ein ende.
    - l[n=3254]: der wol gezogen ellende
  - lg@couplet[n=1628]:
    - l[n=3255]: der lie sîn hürnen unde sweic.
    - l[n=3256]: vil schône er gein dem künege neic
  - lg@couplet[n=1629]:
    - l[n=3257]: und sprach mit süezem munde
    - l[n=3258]: 'vil suoze, als er wol kunde:'
  - lg@couplet[n=1630]:
    - l[n=3259]: "'dêu sal le roi et sa mehnîe."
    - l[n=3260]: künec und sîne massenîe
  - lg@couplet[n=1631]:
    - l[n=3261]: die gehalte got der guote!'
    - l[n=3262]: Marke der wol gemuote
  - lg@couplet[n=1632]:
    - l[n=3263]: und al sîn ingesinde
    - l[n=3264]: die danketen dem kinde
  - lg@couplet[n=1633]:
    - l[n=3265]: vil tugentlîchen unde wol,
    - l[n=3266]: als man dem tugenthaften sol.
  - lg@couplet[n=1634]:
    - l[n=3267]: "'â!' sprâchen s' al gemeine"
    - l[n=3268]: grôze unde cleine,
  - lg@couplet[n=1635]:
    - l[n=3269]: "'dê duin dûze âventûre"
    - l[n=3270]: 'si dûze crêatûre:'
  - lg@couplet[n=1636]:
    - l[n=3271]: got gebe süeze âventiure
    - l[n=3272]: sô süezer crêatiure!'
  - lg@couplet[n=1637]:
    - l[n=3273]: Der künec der nam des kindes war.
    - l[n=3274]: 'den jeger den besande er dar:'
  - lg@couplet[n=1638]:
    - l[n=3275]: "'sag an' sprach er 'wer ist diz kint,"
    - l[n=3276]: des wort sô wol besniten sind?'
  - lg@couplet[n=1639]:
    - l[n=3277]: "'â hêrre, ez ist ein Parmenois"
    - l[n=3278]: sô wunderlîchen cûrtois
  - lg@couplet[n=1640]:
    - l[n=3279]: und alsô rehte tugentsam,
    - l[n=3280]: daz ich 'z an kinde nie vernam,
  - lg@couplet[n=1641]:
    - l[n=3281]: und giht, er heize Tristan
    - l[n=3282]: und sî sîn vater ein koufman.
  - lg@couplet[n=1642]:
    - l[n=3283]: in geloube ez aber niemer.
    - l[n=3284]: wie haete ein koufman iemer
  - lg@couplet[n=1643]:
    - l[n=3285]: in sîner unmüezekeit
    - l[n=3286]: sô grôze muoze an in geleit?
  - lg@couplet[n=1644]:
    - l[n=3287]: solt er die muoze mit im hân,
    - l[n=3288]: der sich unmuoze sol begân?
  - lg@couplet[n=1645]:
    - l[n=3289]: Â hêrre, er ist sô tugenthaft.
    - l[n=3290]: seht, dise niuwe meisterschaft,
  - lg@couplet[n=1646]:
    - l[n=3291]: als wir nû ze hove sîn komen,
    - l[n=3292]: die habe wir gar von ime genomen.
  - lg@couplet[n=1647]:
    - l[n=3293]: 'und hoeret wunderlîchen list:'
    - l[n=3294]: rehte alse der hirz geschaffen ist,
  - lg@couplet[n=1648]:
    - l[n=3295]: als ist er her ze hove brâht.
    - l[n=3296]: wâ wart ie list sô wol bedâht?
  - lg@couplet[n=1649]:
    - l[n=3297]: nu seht, daz houbet daz gât vor,
    - l[n=3298]: diu brust dâ nâch in sînem spor,
  - lg@couplet[n=1650]:
    - l[n=3299]: büege unde bein, diz unde daz,
    - l[n=3300]: daz wart schôner unde baz
  - lg@couplet[n=1651]:
    - l[n=3301]: ze hove geprîsantet nie.
    - l[n=3302]: seht dort, gesâhet ir ie
  - lg@couplet[n=1652]:
    - l[n=3303]: sus gemachete furkîe?
    - l[n=3304]: ine vernam von jegerîe
  - lg@couplet[n=1653]:
    - l[n=3305]: solher liste nie niht mê.
    - l[n=3306]: dâ zuo liez er uns sehen ê,
  - lg@couplet[n=1654]:
    - l[n=3307]: wie man den hirz enbesten sol.
    - l[n=3308]: diu kunst gevellet mir sô wol,
  - lg@couplet[n=1655]:
    - l[n=3309]: daz ich niemer hirz noch tier
    - l[n=3310]: gehouwen wil in vier quartier,
  - lg@couplet[n=1656]:
    - l[n=3311]: und solte ich iemer mêre jagen.'
    - l[n=3312]: sus begunde er sînem hêrren sagen
  - lg@couplet[n=1657]:
    - l[n=3313]: von ende sîniu maere,
    - l[n=3314]: wie vollekomen er waere
  - lg@couplet[n=1658]:
    - l[n=3315]: an höfscher jegerîe
    - l[n=3316]: und wie er die curîe
  - lg@couplet[n=1659]:
    - l[n=3317]: den hunden vür leite.
    - l[n=3318]: und swaz der jeger seite,
  - lg@couplet[n=1660]:
    - l[n=3319]: des nam der künec vil guote war
    - l[n=3320]: und hiez dem kinde ruofen dar,
  - lg@couplet[n=1661]:
    - l[n=3321]: die jegere ze herbergen varn,
    - l[n=3322]: ir ambet unde ir dinc bewarn.
  - lg@couplet[n=1662]:
    - l[n=3323]: die kêrten umbe und riten dan.
    - l[n=3324]: der jegermeister Tristan
  - lg@couplet[n=1663]:
    - l[n=3325]: der gap sîn hornelîn dâ wider
    - l[n=3326]: und erbeizete zuo der erde nider.
  - lg@couplet[n=1664]:
    - l[n=3327]: Daz junge hovegesinde
    - l[n=3328]: daz lief engegen dem kinde
  - lg@couplet[n=1665]:
    - l[n=3329]: und condewierte ez schône
    - l[n=3330]: under armen vür die crône.
  - lg@couplet[n=1666]:
    - l[n=3331]: ouch kunde er selbe schône gân.
    - l[n=3332]: dar zuo was ime der lîp getân,
  - lg@couplet[n=1667]:
    - l[n=3333]: als ez diu Minne gebôt.
    - l[n=3334]: sîn munt was rehte rôsenrôt,
  - lg@couplet[n=1668]:
    - l[n=3335]: sîn varwe lieht, sîn ougen clâr.
    - l[n=3336]: brûnreideloht was ime daz hâr,
  - lg@couplet[n=1669]:
    - l[n=3337]: gecrûspet bî dem ende.
    - l[n=3338]: sîn arme und sîne hende
  - lg@couplet[n=1670]:
    - l[n=3339]: wol gestellet unde blanc.
    - l[n=3340]: sîn lîp ze guoter mâze lanc.
  - lg@couplet[n=1671]:
    - l[n=3341]: sîne vüeze und sîniu bein,
    - l[n=3342]: dar an sîne schoene almeistic schein,
  - lg@couplet[n=1672]:
    - l[n=3343]: diu stuonden sô ze prîse wol,
    - l[n=3344]: als man 'z an manne prisen sol.
  - lg@couplet[n=1673]:
    - l[n=3345]: sîn gewant, als ich iu hân geseit,
    - l[n=3346]: daz was mit grôzer höfscheit
  - lg@couplet[n=1674]:
    - l[n=3347]: nâch sînem lîbe gesniten.
    - l[n=3348]: an gebaerde unde an schoenen siten
  - lg@couplet[n=1675]:
    - l[n=3349]: was ime sô rehte wol geschehen,
    - l[n=3350]: daz man in gerne mohte sehen.
  - lg@couplet[n=1676]:
    - l[n=3351]: 'Marke sach Tristanden an:'
    - l[n=3352]: "'vriunt' sprach er 'heizestû Tristan?'"
  - lg@couplet[n=1677]:
    - l[n=3353]: "'jâ hêrre, Tristan; dêu sal!'"
    - l[n=3354]: "'dêu sal, bêâs vassal!'"
  - lg@couplet[n=1678]:
    - l[n=3355]: "'mercî' sprach er 'gentil rois,"
    - l[n=3356]: edeler künic curnewalois,
  - lg@couplet[n=1679]:
    - l[n=3357]: ir und iur gesinde
    - l[n=3358]: ir sît von gotes kinde
  - lg@couplet[n=1680]:
    - l[n=3359]: iemer gebenedîet!'
    - l[n=3360]: dô wart gemerzîet
  - lg@couplet[n=1681]:
    - l[n=3361]: wunder von der hovediet.
    - l[n=3362]: 'si triben niwan daz eine liet:'
  - lg@couplet[n=1682]:
    - l[n=3363]: "'Tristan, Tristan li Parmenois"
    - l[n=3364]: cum est bêâs et cum cûrtois!'
  - lg@couplet[n=1683]:
    - l[n=3365]: 'Marke sprach aber Tristande zuo:'
    - l[n=3366]: "'ich sage dir, Tristan, waz du tuo."
  - lg@couplet[n=1684]:
    - l[n=3367]: du solt mich einer bete gewern,
    - l[n=3368]: der enwil ich niht von dir enbern.'
  - lg@couplet[n=1685]:
    - l[n=3369]: "'swaz ir gebietet, hêrre mîn.'"
    - l[n=3370]: "'dû solt mîn jegermeister sîn!'"
  - lg@couplet[n=1686]:
    - l[n=3371]: hie wart ein michel lahter van.
    - l[n=3372]: 'hier under sprach dô Tristan:'
  - lg@couplet[n=1687]:
    - l[n=3373]: "'hêrre, gebietet über mich."
    - l[n=3374]: swaz ir gebietet, daz bin ich.
  - lg@couplet[n=1688]:
    - l[n=3375]: iuwer jeger und iuwer dienestman
    - l[n=3376]: daz bin ich, alse ich beste kan.'
  - lg@couplet[n=1689]:
    - l[n=3377]: "'mit guote, vriunt' sprach Marke dô"
    - l[n=3378]: "'diz ist gelobet, nu sî alsô!'"
  - milestone[unit=chapter,n=6]
  - label[lg=deu-Latn]: Der junge Künstler
  - lg@couplet[n=1690]:
    - l[n=3379]: Nu Tristan der ist ze hûse komen
    - l[n=3380]: unwizzende, alse ir habet vernomen,
  - lg@couplet[n=1691]:
    - l[n=3381]: und wânde doch ellende sîn.
    - l[n=3382]: der unverwânde vater sîn,
  - lg@couplet[n=1692]:
    - l[n=3383]: Marke der tugende rîche
    - l[n=3384]: der gewarp vil tugentlîche.
  - lg@couplet[n=1693]:
    - l[n=3385]: ouch was des dô vil michel nôt.
    - l[n=3386]: er bat besunder unde gebôt
  - lg@couplet[n=1694]:
    - l[n=3387]: al dem hovegesinde,
    - l[n=3388]: daz sî dem vremedem kinde
  - lg@couplet[n=1695]:
    - l[n=3389]: guot unde genaedic waeren
    - l[n=3390]: und daz s' im êre baeren
  - lg@couplet[n=1696]:
    - l[n=3391]: mit rede und mit gesellekeit.
    - l[n=3392]: des wâren s' alle samet bereit
  - lg@couplet[n=1697]:
    - l[n=3393]: mit willeclîchem muote.
    - l[n=3394]: sus was Tristan der guote
  - lg@couplet[n=1698]:
    - l[n=3395]: des küneges ingesinde dô.
    - l[n=3396]: der sach in gerne und was sîn vrô,
  - lg@couplet[n=1699]:
    - l[n=3397]: wan in truog ouch sîn herze dar
    - l[n=3398]: und nam sîn gerne und ofte war;
  - lg@couplet[n=1700]:
    - l[n=3399]: wan er was z' allen zîten
    - l[n=3400]: höfschlîche an sîner sîten
  - lg@couplet[n=1701]:
    - l[n=3401]: und truog in sînen dienest an
    - l[n=3402]: als ofte, als er sîn state gewan.
  - lg@couplet[n=1702]:
    - l[n=3403]: swâ Marke was oder swar er gie,
    - l[n=3404]: dâ was Tristan der ander ie
  - lg@couplet[n=1703]:
    - l[n=3405]: und nam daz Marke wol vür guot.
    - l[n=3406]: er truoc im harte holden muot
  - lg@couplet[n=1704]:
    - l[n=3407]: und tete im wol, swenne er in sach.
    - l[n=3408]: In den dingen ez geschach,
  - lg@couplet[n=1705]:
    - l[n=3409]: innerthalp den ahte tagen
    - l[n=3410]: reit Marke selbe mit im jagen
  - lg@couplet[n=1706]:
    - l[n=3411]: und hovegesindes vil dâ mite
    - l[n=3412]: schouwen sînen jagesite
  - lg@couplet[n=1707]:
    - l[n=3413]: und sîner künste nemen war.
    - l[n=3414]: nu hiez im Marke bringen dar
  - lg@couplet[n=1708]:
    - l[n=3415]: sîn jagephert und gab im daz.
    - l[n=3416]: Tristan wart nie geriten baz,
  - lg@couplet[n=1709]:
    - l[n=3417]: wan ez was starc, schoene unde snel.
    - l[n=3418]: ein hornelîn süeze unde hel
  - lg@couplet[n=1710]:
    - l[n=3419]: hiez er im geben an sîne hant.
    - l[n=3420]: "'Tristan' sprach er 'nu wis gemant,"
  - lg@couplet[n=1711]:
    - l[n=3421]: daz dû mîn jegermeister bist,
    - l[n=3422]: und zeige uns dînen jagelist.
  - lg@couplet[n=1712]:
    - l[n=3423]: nim dîne hunde unde var
    - l[n=3424]: und schicke dîne warte dar,
  - lg@couplet[n=1713]:
    - l[n=3425]: dâ sî dich rehte dunken stân.'
    - l[n=3426]: "'nein hêrre, ezn mac sô nicht ergân '"
  - lg@couplet[n=1714]:
    - l[n=3427]: sprach aber der höfsche Tristan
    - l[n=3428]: "'heizet die jegere kêren dan,"
  - lg@couplet[n=1715]:
    - l[n=3429]: die suln die warte sâzen
    - l[n=3430]: und suln von ruore lâzen.
  - lg@couplet[n=1716]:
    - l[n=3431]: die erkennent hie ze lande sich
    - l[n=3432]: und wizzent michel baz dan ich,
  - lg@couplet[n=1717]:
    - l[n=3433]: wâ der hirz hin ziuhet
    - l[n=3434]: und vor den hunden vliuhet.
  - lg@couplet[n=1718]:
    - l[n=3435]: die erkennent die gelegenheit.
    - l[n=3436]: sô bin ich, der hie nie gereit,
  - lg@couplet[n=1719]:
    - l[n=3437]: und bin mitalle ein vremede kneht.'
    - l[n=3438]: "'daz weiz got, Tristan, dû hâst reht."
  - lg@couplet[n=1720]:
    - l[n=3439]: du enkanst dich hier an niht bewarn.
    - l[n=3440]: die jegere müezen selbe varn
  - lg@couplet[n=1721]:
    - l[n=3441]: und sich verrihten under in.'
    - l[n=3442]: hie mite kêrten die jegere hin
  - lg@couplet[n=1722]:
    - l[n=3443]: und koppelten ir hunde
    - l[n=3444]: und stalten an der stunde
  - lg@couplet[n=1723]:
    - l[n=3445]: ir warte, als sî wol wisten wâ,
    - l[n=3446]: und liezen z' einem hirze sâ
  - lg@couplet[n=1724]:
    - l[n=3447]: und jageten den ze strîte
    - l[n=3448]: unz gein der abentzîte.
  - lg@couplet[n=1725]:
    - l[n=3449]: dô erliefen in die hunde.
    - l[n=3450]: und an der selben stunde
  - lg@couplet[n=1726]:
    - l[n=3451]: kam Marke und sîn Tristan
    - l[n=3452]: und mit in zwein manc hoveman
  - lg@couplet[n=1727]:
    - l[n=3453]: gerant ze dem gevelle.
    - l[n=3454]: dô wart grôz horngeschelle
  - lg@couplet[n=1728]:
    - l[n=3455]: in maneger slahte dône.
    - l[n=3456]: si hürneten sô schône,
  - lg@couplet[n=1729]:
    - l[n=3457]: daz ez Marken sanfte tete
    - l[n=3458]: und mit im manegem an der stete.
  - lg@couplet[n=1730]:
    - l[n=3459]: Nu sî den hirz gevalten,
    - l[n=3460]: ir meister sî dar stalten,
  - lg@couplet[n=1731]:
    - l[n=3461]: Tristanden, den heinlîchen gast,
    - l[n=3462]: und bâten, daz er sî den bast
  - lg@couplet[n=1732]:
    - l[n=3463]: von ende z' ende lieze sehen.
    - l[n=3464]: "Tristan der sprach: 'diz sol geschehen!'"
  - lg@couplet[n=1733]:
    - l[n=3465]: und mit der rede bereite er sich.
    - l[n=3466]: nu waene ich wol und dunket mich,
  - lg@couplet[n=1734]:
    - l[n=3467]: daz ez undurften waere,
    - l[n=3468]: ob ich iu zwir ein maere
  - lg@couplet[n=1735]:
    - l[n=3469]: nâch ein ander vür leite.
    - l[n=3470]: rehte alse ich iu ê seite
  - lg@couplet[n=1736]:
    - l[n=3471]: von jenem hirze, rehte alsô
    - l[n=3472]: enbaste er aber disen dô.
  - lg@couplet[n=1737]:
    - l[n=3473]: den bast und die furkîe,
    - l[n=3474]: die kunst von der curîe,
  - lg@couplet[n=1738]:
    - l[n=3475]: dô si die begunden sehen,
    - l[n=3476]: si begunden eines mundes jehen,
  - lg@couplet[n=1739]:
    - l[n=3477]: daz nieman von dem liste
    - l[n=3478]: niht bezzers enwiste
  - lg@couplet[n=1740]:
    - l[n=3479]: noch niemer kunde ervinden.
    - l[n=3480]: der künec der hiez dô binden
  - lg@couplet[n=1741]:
    - l[n=3481]: den hirz ûf unde kêrte dan.
    - l[n=3482]: er und sîn jegere Tristan
  - lg@couplet[n=1742]:
    - l[n=3483]: und al sîn massenîe
    - l[n=3484]: mit gehürne und mit furkîe
  - lg@couplet[n=1743]:
    - l[n=3485]: riten sî dô ze hûse wider.
    - l[n=3486]: als was der guote Tristan sider
  - lg@couplet[n=1744]:
    - l[n=3487]: ein lieber hoveman under in.
    - l[n=3488]: künec unde gesinde haeten in
  - lg@couplet[n=1745]:
    - l[n=3489]: in guoter geselleschaft.
    - l[n=3490]: ouch was er alsô dienesthaft
  - lg@couplet[n=1746]:
    - l[n=3491]: dem armen unde dem rîchen.
    - l[n=3492]: möhte er ir iegelîchen
  - lg@couplet[n=1747]:
    - l[n=3493]: ûf sîner hant getragen hân,
    - l[n=3494]: daz haete er gerne getân.
  - lg@couplet[n=1748]:
    - l[n=3495]: 'die saelde haete im got gegeben:'
    - l[n=3496]: er kunde und wolte in allen leben.
  - lg@couplet[n=1749]:
    - l[n=3497]: lachen, tanzen, singen,
    - l[n=3498]: rîten, loufen, springen,
  - lg@couplet[n=1750]:
    - l[n=3499]: zuhten unde schallen,
    - l[n=3500]: daz kunde er mit in allen.
  - lg@couplet[n=1751]:
    - l[n=3501]: er lebete, swie man wolte
    - l[n=3502]: und als diu jugent solte.
  - lg@couplet[n=1752]:
    - l[n=3503]: swes ir dekeiner began,
    - l[n=3504]: daz huob er iemer mit im an.
  - lg@couplet[n=1753]:
    - l[n=3505]: Nu gevuogete sich daz,
    - l[n=3506]: daz Marke an eime tage gesaz
  - lg@couplet[n=1754]:
    - l[n=3507]: ein lützel nâch der ezzenzît,
    - l[n=3508]: sô man doch kurzewîle pflît,
  - lg@couplet[n=1755]:
    - l[n=3509]: und losete sêre an einer stete
    - l[n=3510]: einem leiche, den ein harpfaere tete,
  - lg@couplet[n=1756]:
    - l[n=3511]: ein meister sîner liste,
    - l[n=3512]: der beste den man wiste.
  - lg@couplet[n=1757]:
    - l[n=3513]: der selbe der was ein Gâlois.
    - l[n=3514]: nu kam Tristan der Parmenois
  - lg@couplet[n=1758]:
    - l[n=3515]: und saz ze sînen vüezen dar
    - l[n=3516]: und nam sô vlîzeclîche war
  - lg@couplet[n=1759]:
    - l[n=3517]: des leiches unde der süezen noten.
    - l[n=3518]: waere ez im an den lîp geboten,
  - lg@couplet[n=1760]:
    - l[n=3519]: 'ern möhte ez niht verswigen hân:'
    - l[n=3520]: sîn muot begunde im ûf gân,
  - lg@couplet[n=1761]:
    - l[n=3521]: sîn herze daz wart muotes vol.
    - l[n=3522]: "'meister' sprach er 'ir harpfet wol."
  - lg@couplet[n=1762]:
    - l[n=3523]: die noten sint rehte vür brâht,
    - l[n=3524]: senelîche und alse ir wart gedâht.
  - lg@couplet[n=1763]:
    - l[n=3525]: die macheten Britûne
    - l[n=3526]: von mînem hêrn Gurûne
  - lg@couplet[n=1764]:
    - l[n=3527]: und von sîner vriundinne.'
    - l[n=3528]: diz nam in sîne sinne
  - lg@couplet[n=1765]:
    - l[n=3529]: der harpfaere und loste allez dar,
    - l[n=3530]: als er der rede niht naeme war,
  - lg@couplet[n=1766]:
    - l[n=3531]: unz er den leich volante.
    - l[n=3532]: 'gein dem kinde er sich dô wante:'
  - lg@couplet[n=1767]:
    - l[n=3533]: "'waz weistu' sprach er 'liebez kint,"
    - l[n=3534]: von wannen dise noten sint?
  - lg@couplet[n=1768]:
    - l[n=3535]: kanstu ihtes iht hier an?'
    - l[n=3536]: "'jâ schoener meister' sprach Tristan"
  - lg@couplet[n=1769]:
    - l[n=3537]: "'ich haete es hie vor meisterschaft."
    - l[n=3538]: nû hât ez aber sô cleine craft,
  - lg@couplet[n=1770]:
    - l[n=3539]: daz ich vor iu niht engetar.'
    - l[n=3540]: "'nein vriunt, sê dise harpfen dar,"
  - lg@couplet[n=1771]:
    - l[n=3541]: lâ hoeren, welher hande
    - l[n=3542]: kan man in dînem lande?'
  - lg@couplet[n=1772]:
    - l[n=3543]: "'gebietet ir daz, meister mîn,"
    - l[n=3544]: und sol ez mit iuwerm urloub sîn,
  - lg@couplet[n=1773]:
    - l[n=3545]: daz ich iu harpfe?' sprach Tristan.
    - l[n=3546]: "'jâ trût geselle, sê harpfe an!'"
  - lg@couplet[n=1774]:
    - l[n=3547]: Als er die harpfen dô genam,
    - l[n=3548]: sînen handen sî vil wol gezam.
  - lg@couplet[n=1775]:
    - l[n=3549]: die wâren, alse ich hân gelesen,
    - l[n=3550]: 'daz sî niht schoener kunden wesen:'
  - lg@couplet[n=1776]:
    - l[n=3551]: weich unde linde, cleine, lanc
    - l[n=3552]: und rehte alsam ein harm blanc.
  - lg@couplet[n=1777]:
    - l[n=3553]: mit den sô ruorte er unde sluoc
    - l[n=3554]: ursuoche und notelîne genuoc
  - lg@couplet[n=1778]:
    - l[n=3555]: seltsaene, süeze, guote.
    - l[n=3556]: hie mite wart ime ze muote
  - lg@couplet[n=1779]:
    - l[n=3557]: umbe sîne leiche von Britûn.
    - l[n=3558]: 'sus nam er sînen plectrûn:'
  - lg@couplet[n=1780]:
    - l[n=3559]: nagel unde seiten zôher,
    - l[n=3560]: dise niderer, jene hôher,
  - lg@couplet[n=1781]:
    - l[n=3561]: rehte als er si wolte hân.
    - l[n=3562]: nu diz was schiere getân.
  - lg@couplet[n=1782]:
    - l[n=3563]: Tristan, der niuwe spilman,
    - l[n=3564]: sîn niuwez ambet huob er an
  - lg@couplet[n=1783]:
    - l[n=3565]: mit vlîzeclîchem ruoche.
    - l[n=3566]: sîne noten und sîne ursuoche,
  - lg@couplet[n=1784]:
    - l[n=3567]: sîne seltsaene grüeze
    - l[n=3568]: die harpfete er sô süeze
  - lg@couplet[n=1785]:
    - l[n=3569]: und machete sî schoene
    - l[n=3570]: mit schoenem seitgedoene,
  - lg@couplet[n=1786]:
    - l[n=3571]: daz iegelîcher dâ zuo lief,
    - l[n=3572]: dirre jenem dar nâher rief.
  - lg@couplet[n=1787]:
    - l[n=3573]: vil schiere kam diu hoveschar
    - l[n=3574]: almeistic loufende dar
  - lg@couplet[n=1788]:
    - l[n=3575]: und wânde niemer komen ze vruo.
    - l[n=3576]: nu Marke der sach allez zuo
  - lg@couplet[n=1789]:
    - l[n=3577]: und saz allez trahtende,
    - l[n=3578]: sînen vriunt Tristanden ahtende
  - lg@couplet[n=1790]:
    - l[n=3579]: und wunderte in des sêre,
    - l[n=3580]: daz er sô höfsche lêre
  - lg@couplet[n=1791]:
    - l[n=3581]: und alsô guote liste,
    - l[n=3582]: die er an im selben wiste,
  - lg@couplet[n=1792]:
    - l[n=3583]: alsô verhelen kunde.
    - l[n=3584]: Nu Tristan der begunde
  - lg@couplet[n=1793]:
    - l[n=3585]: einen leich dô lâzen clingen în
    - l[n=3586]: von der vil stolzen vriundîn
  - lg@couplet[n=1794]:
    - l[n=3587]: Grâlandes des schoenen.
    - l[n=3588]: do begunde er suoze doenen
  - lg@couplet[n=1795]:
    - l[n=3589]: und harpfen sô ze prîse
    - l[n=3590]: in britûnischer wîse,
  - lg@couplet[n=1796]:
    - l[n=3591]: daz maneger dâ stuont unde saz,
    - l[n=3592]: der sîn selbes namen vergaz.
  - lg@couplet[n=1797]:
    - l[n=3593]: dâ begunden herze und ôren
    - l[n=3594]: tumben unde tôren
  - lg@couplet[n=1798]:
    - l[n=3595]: und ûz ir rehte wanken.
    - l[n=3596]: dâ wurden gedanken
  - lg@couplet[n=1799]:
    - l[n=3597]: in maneger wîse vür brâht.
    - l[n=3598]: 'dâ wart vil ofte gedâht:'
  - lg@couplet[n=1800]:
    - l[n=3599]: "'â saelic sî der koufman,"
    - l[n=3600]: der ie sô höfschen sun gewan!'
  - lg@couplet[n=1801]:
    - l[n=3601]: jâ sîne vinger wîze
    - l[n=3602]: die giengen wol ze vlîze
  - lg@couplet[n=1802]:
    - l[n=3603]: walgende in den seiten.
    - l[n=3604]: si begunden doene breiten,
  - lg@couplet[n=1803]:
    - l[n=3605]: daz der palas voller wart.
    - l[n=3606]: dane wart ouch ougen niht gespart,
  - lg@couplet[n=1804]:
    - l[n=3607]: der kapfete vil manegez dar
    - l[n=3608]: und nâmen sîner hende war.
  - lg@couplet[n=1805]:
    - l[n=3609]: 'Nu dirre leich der was getân:'
    - l[n=3610]: nu hiez der guote künec dar gân
  - lg@couplet[n=1806]:
    - l[n=3611]: und sprach, daz man in baete,
    - l[n=3612]: daz er noch einen taete.
  - lg@couplet[n=1807]:
    - l[n=3613]: "'mû voluntiers!' sprach Tristan."
    - l[n=3614]: rîlîche huob er aber an
  - lg@couplet[n=1808]:
    - l[n=3615]: einen senelîchen leich als ê
    - l[n=3616]: de la cûrtoise Tispê
  - lg@couplet[n=1809]:
    - l[n=3617]: von der alten Bâbilône.
    - l[n=3618]: den harpfete er sô schône
  - lg@couplet[n=1810]:
    - l[n=3619]: und gie den noten sô rehte mite
    - l[n=3620]: nâch rehte meisterlîchem site,
  - lg@couplet[n=1811]:
    - l[n=3621]: daz es den harpfaer wunder nam.
    - l[n=3622]: und alse ez ie ze staten kam,
  - lg@couplet[n=1812]:
    - l[n=3623]: sô lie der tugende rîche
    - l[n=3624]: suoze unde wunneclîche
  - lg@couplet[n=1813]:
    - l[n=3625]: sîne schanzûne vliegen în.
    - l[n=3626]: er sanc diu leichnotelîn
  - lg@couplet[n=1814]:
    - l[n=3627]: britûnsche und gâloise,
    - l[n=3628]: latînsche und franzoise
  - lg@couplet[n=1815]:
    - l[n=3629]: sô suoze mit dem munde,
    - l[n=3630]: daz nieman wizzen kunde,
  - lg@couplet[n=1816]:
    - l[n=3631]: wederez süezer waere
    - l[n=3632]: oder baz lobebaere,
  - lg@couplet[n=1817]:
    - l[n=3633]: sîn harpfen oder sîn singen.
    - l[n=3634]: sich huop von sînen dingen
  - lg@couplet[n=1818]:
    - l[n=3635]: und von sîner vuoge
    - l[n=3636]: rede unde zal genuoge.
  - lg@couplet[n=1819]:
    - l[n=3637]: si jâhen al gelîche,
    - l[n=3638]: sine vernaemen in dem rîche
  - lg@couplet[n=1820]:
    - l[n=3639]: an einem man die vuoge nie.
    - l[n=3640]: 'der sprach dort und dirre hie:'
  - lg@couplet[n=1821]:
    - l[n=3641]: "'â waz ist diz von kinde?"
    - l[n=3642]: waz hân wir zuo gesinde?
  - lg@couplet[n=1822]:
    - l[n=3643]: ez ist allez umbe den wint,
    - l[n=3644]: elliu diu kint, diu nu sint,
  - lg@couplet[n=1823]:
    - l[n=3645]: wider unserm Tristande!'
    - l[n=3646]: Tristan dô der verande
  - lg@couplet[n=1824]:
    - l[n=3647]: sînen leich nâch sîner ger,
    - l[n=3648]: "Marke sprach: 'Tristan, gâ her."
  - lg@couplet[n=1825]:
    - l[n=3649]: der dich dâ hât gelêret,
    - l[n=3650]: der sî vor gote gêret
  - lg@couplet[n=1826]:
    - l[n=3651]: und dû mit ime! daz ist vil wol.
    - l[n=3652]: dîne leiche ich gerne hoeren sol
  - lg@couplet[n=1827]:
    - l[n=3653]: underwîlen wider naht,
    - l[n=3654]: sô dû doch niht geslâfen maht.
  - lg@couplet[n=1828]:
    - l[n=3655]: diz tuostu wol mir unde dir.'
    - l[n=3656]: "'jâ hêrre, wol.' 'nu sage mir,"
  - lg@couplet[n=1829]:
    - l[n=3657]: kanstû kein ander seitspil noch?'
    - l[n=3658]: "'nein hêrre' sprach er. 'nû iedoch?"
  - lg@couplet[n=1830]:
    - l[n=3659]: rehte als lieb als ich dir sî,
    - l[n=3660]: Tristan, dâ vrâge ich dich es bî.'
  - lg@couplet[n=1831]:
    - l[n=3661]: "'hêrre' sprach Tristan al zehant"
    - l[n=3662]: "'irn dörftet mich niht hân gemant"
  - lg@couplet[n=1832]:
    - l[n=3663]: sô verre, ich seite ez iu doch wol,
    - l[n=3664]: sît ich 'z iu doch sagen sol
  - lg@couplet[n=1833]:
    - l[n=3665]: und ir ez wellet wizzen.
    - l[n=3666]: hêrre, ich hân gevlizzen
  - lg@couplet[n=1834]:
    - l[n=3667]: an iegelîchem seitspil
    - l[n=3668]: und enkan doch keines alsô vil,
  - lg@couplet[n=1835]:
    - l[n=3669]: ine kunde es gerne mêre.
    - l[n=3670]: ouch hân ich dise lêre
  - lg@couplet[n=1836]:
    - l[n=3671]: niht vil manegen tac getriben
    - l[n=3672]: und zwâre ich bin derbî beliben
  - lg@couplet[n=1837]:
    - l[n=3673]: under mâlen kûme siben jâr
    - l[n=3674]: oder lützel mêre, daz ist wâr.
  - lg@couplet[n=1838]:
    - l[n=3675]: mich lêrten Parmenîen
    - l[n=3676]: videln und symphonîen.
  - lg@couplet[n=1839]:
    - l[n=3677]: harpfen unde rotten
    - l[n=3678]: daz lêrten mich Galotten,
  - lg@couplet[n=1840]:
    - l[n=3679]: zwêne meister Gâloise.
    - l[n=3680]: mich lêrten Britûnoise,
  - lg@couplet[n=1841]:
    - l[n=3681]: die wâren ûz der stat von Lût,
    - l[n=3682]: rehte lîren und sambjût.'
  - lg@couplet[n=1842]:
    - l[n=3683]: "'sambjût, waz ist daz, lieber man?'"
    - l[n=3684]: "'daz beste seitspil, daz ich kan.'"
  - lg@couplet[n=1843]:
    - l[n=3685]: "'seht' sprach daz gesinde"
    - l[n=3686]: "'got der hât disem kinde"
  - lg@couplet[n=1844]:
    - l[n=3687]: ûf rehte wunneclîchez leben
    - l[n=3688]: sîner genâden vil gegeben!'
  - lg@couplet[n=1845]:
    - l[n=3689]: 'Marke der vrâgte in aber dô mê:'
    - l[n=3690]: "'Tristan, ich hôrte dich doch ê"
  - lg@couplet[n=1846]:
    - l[n=3691]: britûnsch singen und gâlois,
    - l[n=3692]: guot latîne und franzois.
  - lg@couplet[n=1847]:
    - l[n=3693]: kanstû die sprâche?' 'hêrre, jâ,
    - l[n=3694]: billîche wol.' nu kam iesâ
  - lg@couplet[n=1848]:
    - l[n=3695]: der hûfe dar gedrungen.
    - l[n=3696]: und swer iht vremeder zungen
  - lg@couplet[n=1849]:
    - l[n=3697]: von den bîlanden kunde,
    - l[n=3698]: 'der versuohte in sâ zestunde:'
  - lg@couplet[n=1850]:
    - l[n=3699]: dirre sus und jener sô.
    - l[n=3700]: hier under antwurte er dô
  - lg@couplet[n=1851]:
    - l[n=3701]: 'höfschlîche ir aller maeren:'
    - l[n=3702]: Norwaegen, Îrlandaeren,
  - lg@couplet[n=1852]:
    - l[n=3703]: Almânjen, Schotten unde Tenen.
    - l[n=3704]: dâ begunde sich manc herze senen
  - lg@couplet[n=1853]:
    - l[n=3705]: nâch Tristandes vuoge.
    - l[n=3706]: dâ wolten genuoge
  - lg@couplet[n=1854]:
    - l[n=3707]: vil gerne sîn gewesen als er.
    - l[n=3708]: im sprach vil maneges herzen ger
  - lg@couplet[n=1855]:
    - l[n=3709]: 'suoze und inneclîche zuo:'
    - l[n=3710]: "'â Tristan, waere ich alse duo!"
  - lg@couplet[n=1856]:
    - l[n=3711]: Tristan, dû maht gerne leben!
    - l[n=3712]: Tristan, dir ist der wunsch gegeben
  - lg@couplet[n=1857]:
    - l[n=3713]: aller der vuoge, die kein man
    - l[n=3714]: ze dirre werlde gehaben kan.'
  - lg@couplet[n=1858]:
    - l[n=3715]: ouch macheten sî hier under
    - l[n=3716]: 'mit rede michel wunder:'
  - lg@couplet[n=1859]:
    - l[n=3717]: "'hôrâ!' sprach diser, 'hôrâ!' sprach der"
    - l[n=3718]: "'elliu diu werlt diu hoere her!"
  - lg@couplet[n=1860]:
    - l[n=3719]: ein vierzehenjaerec kint
    - l[n=3720]: kan al die liste, die nu sint!'
  - lg@couplet[n=1861]:
    - l[n=3721]: "Der künec sprach: 'Tristan, hoere her:"
    - l[n=3722]: an dir ist allez, des ich ger.
  - lg@couplet[n=1862]:
    - l[n=3723]: 'dû kanst allez, daz ich wil:'
    - l[n=3724]: jagen, sprâche, seitspil.
  - lg@couplet[n=1863]:
    - l[n=3725]: nu suln ouch wir gesellen sîn,
    - l[n=3726]: dû der mîn und ich der dîn.
  - lg@couplet[n=1864]:
    - l[n=3727]: tages sô sul wir rîten jagen,
    - l[n=3728]: des nahtes uns hie heime tragen
  - lg@couplet[n=1865]:
    - l[n=3729]: 'mit höfschlîchen dingen:'
    - l[n=3730]: harpfen, videlen, singen,
  - lg@couplet[n=1866]:
    - l[n=3731]: daz kanstu wol, daz tuo du mir.
    - l[n=3732]: sô kan ich spil, daz tuon ich dir,
  - lg@couplet[n=1867]:
    - l[n=3733]: 'des ouch dîn herze lîhte gert:'
    - l[n=3734]: schoeniu cleider unde pfert,
  - lg@couplet[n=1868]:
    - l[n=3735]: der gibe ich dir swie vil du wilt.
    - l[n=3736]: dâ mite hân ich dir wol gespilt.
  - lg@couplet[n=1869]:
    - l[n=3737]: sich, mîn swert und mîne sporn,
    - l[n=3738]: mîn armbrust und mîn guldîn horn,
  - lg@couplet[n=1870]:
    - l[n=3739]: geselle, daz bevilhe ich dir.
    - l[n=3740]: des underwint dich, des pflic mir
  - lg@couplet[n=1871]:
    - l[n=3741]: und wistu höfsch unde vrô!'
    - l[n=3742]: sus was der ellende dô
  - lg@couplet[n=1872]:
    - l[n=3743]: dâ ze hove ein trût gesinde.
    - l[n=3744]: ezn gesach nie man von kinde
  - lg@couplet[n=1873]:
    - l[n=3745]: die saelde, die man an im sach.
    - l[n=3746]: swaz er getete, swaz er gesprach,
  - lg@couplet[n=1874]:
    - l[n=3747]: daz dûhte und was ouch alse guot,
    - l[n=3748]: daz ime diu werlt holden muot
  - lg@couplet[n=1875]:
    - l[n=3749]: und inneclîchez herze truoc.
    - l[n=3750]: hie mite sî der rede genuoc.
  - lg@couplet[n=1876]:
    - l[n=3751]: wir suln diz maere legen nider
    - l[n=3752]: und grîfen aber an jenez wider,
  - lg@couplet[n=1877]:
    - l[n=3753]: sîn vater, der marschalc dan Rûal
    - l[n=3754]: li foitenant et li lêal,
  - lg@couplet[n=1878]:
    - l[n=3755]: waz der nâch ime getaete,
    - l[n=3756]: dô er 'n verloren haete.
  - milestone[unit=chapter,n=7]
  - label[lg=deu-Latn]: Wiedersehen
  - lg@couplet[n=1879]:
    - l[n=3757]: Dan Rûal li foitenant
    - l[n=3758]: der schifte über mer zehant
  - lg@couplet[n=1880]:
    - l[n=3759]: mit michelem guote,
    - l[n=3760]: wan ime was wol ze muote,
  - lg@couplet[n=1881]:
    - l[n=3761]: ern wolte niemer wider komen,
    - l[n=3762]: ern haete eteswaz vernomen
  - lg@couplet[n=1882]:
    - l[n=3763]: endeclîcher maere,
    - l[n=3764]: wâ sîn junchêrre waere,
  - lg@couplet[n=1883]:
    - l[n=3765]: und stiez ze Norwaege zuo.
    - l[n=3766]: dâ vorschete er spâte unde vruo
  - lg@couplet[n=1884]:
    - l[n=3767]: in allem dem lande
    - l[n=3768]: nâch sînem vriunt Tristande.
  - lg@couplet[n=1885]:
    - l[n=3769]: waz half daz? ern was dâ niht.
    - l[n=3770]: al sîn suochen was ein wiht.
  - lg@couplet[n=1886]:
    - l[n=3771]: und alse er sîn dô niht envant,
    - l[n=3772]: dô kêrte er wider Îlant.
  - lg@couplet[n=1887]:
    - l[n=3773]: seht, dâne kunde er ihte mê
    - l[n=3774]: von ime ervorschen danne als ê.
  - lg@couplet[n=1888]:
    - l[n=3775]: hie mite begunde er an der habe
    - l[n=3776]: sô swachen unde nemen abe,
  - lg@couplet[n=1889]:
    - l[n=3777]: daz er sich nider ze vuozen liez
    - l[n=3778]: und sîniu phert verkoufen hiez
  - lg@couplet[n=1890]:
    - l[n=3779]: und mit dem guote sande
    - l[n=3780]: sîne liute wider ze lande.
  - lg@couplet[n=1891]:
    - l[n=3781]: sich selben liez er in der nôt,
    - l[n=3782]: wan er gie beteln umbe brôt
  - lg@couplet[n=1892]:
    - l[n=3783]: und treip daz staeteclîche
    - l[n=3784]: von rîche ze rîche,
  - lg@couplet[n=1893]:
    - l[n=3785]: von lande ze lande,
    - l[n=3786]: vorschende nâch Tristande
  - lg@couplet[n=1894]:
    - l[n=3787]: wol driu jâr oder mêre,
    - l[n=3788]: biz daz er alsô sêre
  - lg@couplet[n=1895]:
    - l[n=3789]: von sînes lîbes schoene kam
    - l[n=3790]: 'und an der varwe als abe genam:'
  - lg@couplet[n=1896]:
    - l[n=3791]: swer in dô haete gesehen,
    - l[n=3792]: dern haete niemer gejehen,
  - lg@couplet[n=1897]:
    - l[n=3793]: daz er ie hêrre würde.
    - l[n=3794]: die schamelîchen bürde
  - lg@couplet[n=1898]:
    - l[n=3795]: die truoc der werde dan Rûalt
    - l[n=3796]: gelîche alsam ein art ribalt,
  - lg@couplet[n=1899]:
    - l[n=3797]: daz ime dekein sîn armuot,
    - l[n=3798]: als ez doch weizgot manegem tuot,
  - lg@couplet[n=1900]:
    - l[n=3799]: sînen guoten willen nie benam.
    - l[n=3800]: Nu ez in daz vierde jâr dô kam,
  - lg@couplet[n=1901]:
    - l[n=3801]: dô was er ze Tenemarke
    - l[n=3802]: und vorschete ouch dâ starke
  - lg@couplet[n=1902]:
    - l[n=3803]: 'von stete ze stete, hin unde her:'
    - l[n=3804]: von gotes genâden dô vant er
  - lg@couplet[n=1903]:
    - l[n=3805]: die zwêne wallende man,
    - l[n=3806]: die sîn junchêrre Tristan
  - lg@couplet[n=1904]:
    - l[n=3807]: ûf der waltstrâze vant.
    - l[n=3808]: die selben vrâgete er zehant.
  - lg@couplet[n=1905]:
    - l[n=3809]: die seiten ime ouch maere,
    - l[n=3810]: wenne und wie lange es waere,
  - lg@couplet[n=1906]:
    - l[n=3811]: daz s' einen knaben haeten gesehen,
    - l[n=3812]: rehte als si in dâ hôrten jehen
  - lg@couplet[n=1907]:
    - l[n=3813]: und wie s' in mit in liezen gân,
    - l[n=3814]: wie sîn dinc allez was getân
  - lg@couplet[n=1908]:
    - l[n=3815]: an antlütze unde an hâre,
    - l[n=3816]: an rede und an gebâre,
  - lg@couplet[n=1909]:
    - l[n=3817]: an lîbe und an gewande,
    - l[n=3818]: und wie maneger hande
  - lg@couplet[n=1910]:
    - l[n=3819]: sprâche und vuoge er kunde.
    - l[n=3820]: zehant und an der stunde
  - lg@couplet[n=1911]:
    - l[n=3821]: bekande er wol, im waere alsô.
    - l[n=3822]: die wallaere bat er dô,
  - lg@couplet[n=1912]:
    - l[n=3823]: daz si 'z durch got taeten,
    - l[n=3824]: swâ sî 'n gelâzen haeten,
  - lg@couplet[n=1913]:
    - l[n=3825]: ob sî die stat erkanden,
    - l[n=3826]: daz sî s' im rehte nanden.
  - lg@couplet[n=1914]:
    - l[n=3827]: sus seiten sî Rûâle,
    - l[n=3828]: ez waere in Curnewâle
  - lg@couplet[n=1915]:
    - l[n=3829]: ze Tintajêle in der stat.
    - l[n=3830]: die stat er ime dô nennen bat
  - lg@couplet[n=1916]:
    - l[n=3831]: "aber und aber und sprach dô z' in:"
    - l[n=3832]: "'nu wâ lît Curnewâle hin?'"
  - lg@couplet[n=1917]:
    - l[n=3833]: "'ez stôzet' sprâchen jene zehant"
    - l[n=3834]: "'jensît Britanje an daz lant.'"
  - lg@couplet[n=1918]:
    - l[n=3835]: "'â!' dâhte er 'hêrre trehtîn,"
    - l[n=3836]: diz mac wol dîn genâde sîn.
  - lg@couplet[n=1919]:
    - l[n=3837]: ist Tristan, als ich hân vernomen,
    - l[n=3838]: alsus ze Curnewâle komen,
  - lg@couplet[n=1920]:
    - l[n=3839]: sô ist er rehte komen hin heim;
    - l[n=3840]: wan Marke der ist sîn oeheim.
  - lg@couplet[n=1921]:
    - l[n=3841]: dâ wîse mich hin, süezer got!
    - l[n=3842]: â hêrre got, durch dîn gebot
  - lg@couplet[n=1922]:
    - l[n=3843]: du lâ mir noch sô wol geschehen,
    - l[n=3844]: daz ich Tristanden müeze sehen!
  - lg@couplet[n=1923]:
    - l[n=3845]: diz maere, daz ich hân vernomen,
    - l[n=3846]: daz müeze mir ze vröuden komen!
  - lg@couplet[n=1924]:
    - l[n=3847]: ez dunket mich und ist ouch guot.
    - l[n=3848]: ez hât mir mînen swaeren muot
  - lg@couplet[n=1925]:
    - l[n=3849]: erwecket unde gemachet vrô.
    - l[n=3850]: "'saeligen liute' sprach er dô"
  - lg@couplet[n=1926]:
    - l[n=3851]: "'der megede sun müeze iuch bewarn!"
    - l[n=3852]: ich wil ûf mîne strâze varn
  - lg@couplet[n=1927]:
    - l[n=3853]: und sehen, ob ich in vinde.'
    - l[n=3854]: "'nu gewîse iuch nâch dem kinde,"
  - lg@couplet[n=1928]:
    - l[n=3855]: der al der werlde hât gewalt!'
    - l[n=3856]: "'genâde!' sprach aber dô Rûalt,"
  - lg@couplet[n=1929]:
    - l[n=3857]: "'gebietet mir, hiest bite nimê.'"
    - l[n=3858]: "'vriunt' sprâchen jene 'â dê, â dê!'"
  - lg@couplet[n=1930]:
    - l[n=3859]: Rûal dô sîne strâze gie,
    - l[n=3860]: sô daz er sîme lîbe nie
  - lg@couplet[n=1931]:
    - l[n=3861]: ruowe einen halben tac genam,
    - l[n=3862]: unz daz er zuo dem mere kam.
  - lg@couplet[n=1932]:
    - l[n=3863]: dâ ruowete er, daz was im leit;
    - l[n=3864]: wan schif diu wâren umbereit.
  - lg@couplet[n=1933]:
    - l[n=3865]: und alse er dô schiffunge vant,
    - l[n=3866]: er vuor ze Britanje in daz lant.
  - lg@couplet[n=1934]:
    - l[n=3867]: durch Britanje streich er dô
    - l[n=3868]: sô strîteclîchen unde alsô,
  - lg@couplet[n=1935]:
    - l[n=3869]: daz nie kein tac sô langer wart,
    - l[n=3870]: daz des iht würde gespart,
  - lg@couplet[n=1936]:
    - l[n=3871]: ern striche in iemer in die naht.
    - l[n=3872]: dâ zuo gab ime muot unde maht
  - lg@couplet[n=1937]:
    - l[n=3873]: der gedinge, der im was geseit.
    - l[n=3874]: ez machete ime sîn arbeit
  - lg@couplet[n=1938]:
    - l[n=3875]: senfte und harte lîhtsam.
    - l[n=3876]: nû er ze Curnewâle kam,
  - lg@couplet[n=1939]:
    - l[n=3877]: zehant dô vrâgete er maere,
    - l[n=3878]: wâ Tintajêle waere.
  - lg@couplet[n=1940]:
    - l[n=3879]: vil schiere er des bewîset wart.
    - l[n=3880]: sus kêrte er aber ûf sîne vart
  - lg@couplet[n=1941]:
    - l[n=3881]: und kam ze Tintajêle zuo
    - l[n=3882]: eines sunnenâbendes vruo,
  - lg@couplet[n=1942]:
    - l[n=3883]: dô man ze messe solte gân.
    - l[n=3884]: sus gieng er vür daz münster stân.
  - lg@couplet[n=1943]:
    - l[n=3885]: dâ gie daz volc her unde dar
    - l[n=3886]: und er nam allenthalben war
  - lg@couplet[n=1944]:
    - l[n=3887]: und spehete wâ unde wâ,
    - l[n=3888]: ob er ieman vünde dâ,
  - lg@couplet[n=1945]:
    - l[n=3889]: der ime reht unde gebaere
    - l[n=3890]: ze sîner vrâge waere.
  - lg@couplet[n=1946]:
    - l[n=3891]: 'wan er dâhte allez wider sich:'
    - l[n=3892]: "'diz volc ist allez baz dan ich."
  - lg@couplet[n=1947]:
    - l[n=3893]: swen ich mit rede bevâhe,
    - l[n=3894]: ich vürhte, ez in versmâhe,
  - lg@couplet[n=1948]:
    - l[n=3895]: daz er mir gebe antwürte umbe in,
    - l[n=3896]: sît ich als armer vuore bin.
  - lg@couplet[n=1949]:
    - l[n=3897]: rât, hêrre got, waz ich getuo!'
    - l[n=3898]: Nu gie der künic Marke zuo
  - lg@couplet[n=1950]:
    - l[n=3899]: mit einer wunneclîchen schar.
    - l[n=3900]: der getriuwe der nam aber war
  - lg@couplet[n=1951]:
    - l[n=3901]: und ersach niht, des er wolte.
    - l[n=3902]: und alse der künec dô solte
  - lg@couplet[n=1952]:
    - l[n=3903]: von messe wider ze hove gân,
    - l[n=3904]: Rûal gie von dem wege stân
  - lg@couplet[n=1953]:
    - l[n=3905]: und nam sunder dort hin dan
    - l[n=3906]: 'einen getageten hoveman:'
  - lg@couplet[n=1954]:
    - l[n=3907]: "'â hêrre' sprach er 'saget mir"
    - l[n=3908]: durch iuwer güete, wizzet ir,
  - lg@couplet[n=1955]:
    - l[n=3909]: ob ein kint hie ze hove sî.
    - l[n=3910]: man seit, ez wone dem künege bî
  - lg@couplet[n=1956]:
    - l[n=3911]: und ist daz Tristan genant.'
    - l[n=3912]: "'ein kint?' sprach jener al zehant"
  - lg@couplet[n=1957]:
    - l[n=3913]: "'ine sage iu niht von kinde."
    - l[n=3914]: ein knappe ist hie gesinde,
  - lg@couplet[n=1958]:
    - l[n=3915]: der sol schiere nemen swert
    - l[n=3916]: und ist dem künege harte wert,
  - lg@couplet[n=1959]:
    - l[n=3917]: wan er kan kunst genuoge
    - l[n=3918]: und erkennet manege vuoge
  - lg@couplet[n=1960]:
    - l[n=3919]: und manege höfschlîchiu dinc.
    - l[n=3920]: der ist ein starker jungelinc
  - lg@couplet[n=1961]:
    - l[n=3921]: mit brûnreidem hâre,
    - l[n=3922]: mit schoenem gebâre
  - lg@couplet[n=1962]:
    - l[n=3923]: 'und ist ein ellender man:'
    - l[n=3924]: den heize wir hie Tristan.'
  - lg@couplet[n=1963]:
    - l[n=3925]: "'Nu hêrre' sprach Rûal iesâ"
    - l[n=3926]: "'sît ir hie hovegesinde?' 'jâ.'"
  - lg@couplet[n=1964]:
    - l[n=3927]: "'hêrre, durch iuwer êre"
    - l[n=3928]: sô tuot ein lützel mêre,
  - lg@couplet[n=1965]:
    - l[n=3929]: 'wan ir tuot harte wol dar an:'
    - l[n=3930]: saget ime, hie sî ein armer man,
  - lg@couplet[n=1966]:
    - l[n=3931]: der welle in sprechen unde sehen.
    - l[n=3932]: ouch muget ir ime des wol verjehen,
  - lg@couplet[n=1967]:
    - l[n=3933]: ich sî von sînem lande.'
    - l[n=3934]: sus seite jener Tristande,
  - lg@couplet[n=1968]:
    - l[n=3935]: ein sîn lantman waere dâ.
    - l[n=3936]: Tristan der kêrte dar iesâ,
  - lg@couplet[n=1969]:
    - l[n=3937]: und al dâ mite daz er 'n gesach,
    - l[n=3938]: 'mit herzen und mit munde er sprach:'
  - lg@couplet[n=1970]:
    - l[n=3939]: "'Nu müeze unser trehtîn"
    - l[n=3940]: iemer gebenedîet sîn,
  - lg@couplet[n=1971]:
    - l[n=3941]: vater, daz ich dich sehen muoz!'
    - l[n=3942]: diz was sîn alrêrster gruoz.
  - lg@couplet[n=1972]:
    - l[n=3943]: dâ nâch lief er in lachende an
    - l[n=3944]: und kuste den getriuwen man,
  - lg@couplet[n=1973]:
    - l[n=3945]: als ein kint sînen vater sol.
    - l[n=3946]: daz was vil billîch unde wol.
  - lg@couplet[n=1974]:
    - l[n=3947]: er was sîn vater und er sîn kint.
    - l[n=3948]: alle die vetere, die nu sint
  - lg@couplet[n=1975]:
    - l[n=3949]: oder die vor uns wurden ie,
    - l[n=3950]: dien getâten alle ir kinde nie
  - lg@couplet[n=1976]:
    - l[n=3951]: vaterlîcher danne ouch er im tete.
    - l[n=3952]: jâ Tristan der haete an der stete
  - lg@couplet[n=1977]:
    - l[n=3953]: vater, muoter, mâge, man,
    - l[n=3954]: alle die vriunt, die er ie gewan,
  - lg@couplet[n=1978]:
    - l[n=3955]: zwischen sînen handen dâ.
    - l[n=3956]: vil inneclîche sprach er:' â,
  - lg@couplet[n=1979]:
    - l[n=3957]: getriuwer vater guoter,
    - l[n=3958]: sag an, mîn süeziu muoter
  - lg@couplet[n=1980]:
    - l[n=3959]: und mîne bruoder lebent die noch?'
    - l[n=3960]: "'ine weiz' sprach er 'trût sun, jedoch"
  - lg@couplet[n=1981]:
    - l[n=3961]: lebeten si, dô ich si nâhest sach,
    - l[n=3962]: wan daz si michel ungemach
  - lg@couplet[n=1982]:
    - l[n=3963]: von dînen schulden haeten.
    - l[n=3964]: wie s' aber sît her getaeten,
  - lg@couplet[n=1983]:
    - l[n=3965]: desn kan ich dir niht gesagen,
    - l[n=3966]: wan ine gesach in manegen tagen
  - lg@couplet[n=1984]:
    - l[n=3967]: nieman, den ich erkande.
    - l[n=3968]: sone kam ich ouch ze lande
  - lg@couplet[n=1985]:
    - l[n=3969]: sît der veigen stunde nie,
    - l[n=3970]: daz mir an dir sô missegie.'
  - lg@couplet[n=1986]:
    - l[n=3971]: "'Â' sprach er 'trût vater mîn,"
    - l[n=3972]: waz sol dirre maere sîn?
  - lg@couplet[n=1987]:
    - l[n=3973]: dîn schoener lîp war ist der komen?'
    - l[n=3974]: "'sun, dâ hâstu mir 'n genomen.'"
  - lg@couplet[n=1988]:
    - l[n=3975]: "'sô wil ich dir 'n wider geben.'"
    - l[n=3976]: "'sun, daz müge wir ouch geleben!'"
  - lg@couplet[n=1989]:
    - l[n=3977]: "'nu vater, gâ dan ze hove mit mir!'"
    - l[n=3978]: "'nein sun, dar engân ich niht mit dir."
  - lg@couplet[n=1990]:
    - l[n=3979]: du sihest doch wol, ich waere
    - l[n=3980]: alsus niht hovebaere.'
  - lg@couplet[n=1991]:
    - l[n=3981]: "'nein vater' sprach er 'diz muoz geschehen."
    - l[n=3982]: der künec, mîn hêrre, sol dich sehen.'
  - lg@couplet[n=1992]:
    - l[n=3983]: Rûal der höfsche guote
    - l[n=3984]: 'der gedâhte in sînem muote:'
  - lg@couplet[n=1993]:
    - l[n=3985]: "'mîn nacketage enwirret niht,"
    - l[n=3986]: swie mich der künec nu varnde siht,
  - lg@couplet[n=1994]:
    - l[n=3987]: er wirt mich gerne sehende
    - l[n=3988]: und wirde ich ime verjehende
  - lg@couplet[n=1995]:
    - l[n=3989]: umbe sînen neven, der hie stât.
    - l[n=3990]: swenne ich im alle mîne tât
  - lg@couplet[n=1996]:
    - l[n=3991]: von anegenge her gesage,
    - l[n=3992]: ez wirt vil schoene, daz ich trage.'
  - lg@couplet[n=1997]:
    - l[n=3993]: Tristan der nam in an die hant.
    - l[n=3994]: sîn bereitschaft unde sîn gewant
  - lg@couplet[n=1998]:
    - l[n=3995]: 'daz was, als ez dô mohte sîn:'
    - l[n=3996]: ein vil armez rockelîn
  - lg@couplet[n=1999]:
    - l[n=3997]: beschaben und verslizzen,
    - l[n=3998]: wâ unde wâ zerizzen,
  - lg@couplet[n=2000]:
    - l[n=3999]: daz truog er âne mantel an.
    - l[n=4000]: diu cleider, diu der guote man
  - lg@couplet[n=2001]:
    - l[n=4001]: under sînem rocke truoc,
    - l[n=4002]: diu wâren armeclîch genuoc,
  - lg@couplet[n=2002]:
    - l[n=4003]: vernozzen und verselwet gâr.
    - l[n=4004]: von unruoche was sîn hâr
  - lg@couplet[n=2003]:
    - l[n=4005]: an houbete unde an barte
    - l[n=4006]: verwalken alsô harte,
  - lg@couplet[n=2004]:
    - l[n=4007]: als ob er wilde waere.
    - l[n=4008]: ouch gie der sagebaere
  - lg@couplet[n=2005]:
    - l[n=4009]: an vüezen unde an beinen bar.
    - l[n=4010]: dar zuo was er sô wetervar,
  - lg@couplet[n=2006]:
    - l[n=4011]: als alle die von rehte sint,
    - l[n=4012]: den hunger, vrost, sunne unde wint
  - lg@couplet[n=2007]:
    - l[n=4013]: ir varwe und ir lîch hât benomen.
    - l[n=4014]: alsus was er vür Marken komen,
  - lg@couplet[n=2008]:
    - l[n=4015]: daz er im under ougen sach.
    - l[n=4016]: 'Marke ze Tristande sprach:'
  - lg@couplet[n=2009]:
    - l[n=4017]: "'sag an, Tristan, wer ist der man?'"
    - l[n=4018]: "'mîn vater, hêrre' sprach Tristan."
  - lg@couplet[n=2010]:
    - l[n=4019]: "'hâstu wâr?' 'jâ hêrre mîn.'"
    - l[n=4020]: "'der sol uns willekomen sîn!'"
  - lg@couplet[n=2011]:
    - l[n=4021]: sprach aber der tugende rîche.
    - l[n=4022]: Rûal neig im hovelîche.
  - lg@couplet[n=2012]:
    - l[n=4023]: hie mite sô kam diu ritterschaft
    - l[n=4024]: zuo geloufen herhaft
  - lg@couplet[n=2013]:
    - l[n=4025]: und dâ mit al diu hoveschar,
    - l[n=4026]: 'und riefen alle sunder dar:'
  - lg@couplet[n=2014]:
    - l[n=4027]: "'sire, sire, dêu sal!'"
    - l[n=4028]: nu wizzet doch daz, daz Rûal,
  - lg@couplet[n=2015]:
    - l[n=4029]: swie unhovebaere
    - l[n=4030]: gewandeshalp er waere,
  - lg@couplet[n=2016]:
    - l[n=4031]: er was iedoch zewâre
    - l[n=4032]: an lîbe und an gebâre
  - lg@couplet[n=2017]:
    - l[n=4033]: vollekomen unde rîch.
    - l[n=4034]: er was des lîbes edelîch,
  - lg@couplet[n=2018]:
    - l[n=4035]: an geliden und an geliune
    - l[n=4036]: gewahsen alse ein hiune.
  - lg@couplet[n=2019]:
    - l[n=4037]: sîn arme und sîniu bein wol lanc,
    - l[n=4038]: schoene unde hêrlîch was sîn ganc,
  - lg@couplet[n=2020]:
    - l[n=4039]: sîn lîp was aller wol gestalt.
    - l[n=4040]: ern was weder ze junc noch z' alt,
  - lg@couplet[n=2021]:
    - l[n=4041]: wan in der aller besten tugent,
    - l[n=4042]: dâ daz alter und diu jugent
  - lg@couplet[n=2022]:
    - l[n=4043]: dem lebene gebent die besten craft.
    - l[n=4044]: er was an rehter hêrschaft
  - lg@couplet[n=2023]:
    - l[n=4045]: aller keiser genôz.
    - l[n=4046]: sîn stimme alsam ein horn dôz,
  - lg@couplet[n=2024]:
    - l[n=4047]: sîn rede diu was vil wol besniten.
    - l[n=4048]: man sach in mit hêrlîchen siten
  - lg@couplet[n=2025]:
    - l[n=4049]: vor aller der hêrschefte stân.
    - l[n=4050]: er haete ouch ê alsam getân.
  - lg@couplet[n=2026]:
    - l[n=4051]: Hie huop sich michel rûnen
    - l[n=4052]: von rittern und barûnen.
  - lg@couplet[n=2027]:
    - l[n=4053]: 'si redeten hin, si redeten her:'
    - l[n=4054]: "'jâ' sprâchen s' alle 'und ist daz der?"
  - lg@couplet[n=2028]:
    - l[n=4055]: ist daz der höfsche koufman,
    - l[n=4056]: von dem uns sîn sun Tristan
  - lg@couplet[n=2029]:
    - l[n=4057]: sô manege tugende hât geseit?
    - l[n=4058]: wir haben von sîner vrümekeit
  - lg@couplet[n=2030]:
    - l[n=4059]: maere unde maere vil vernomen.
    - l[n=4060]: wie ist er alsus ze hove komen?'
  - lg@couplet[n=2031]:
    - l[n=4061]: und spelleten sus unde sô.
    - l[n=4062]: der rîche künec der hiez in dô
  - lg@couplet[n=2032]:
    - l[n=4063]: vüeren ze kemenâten
    - l[n=4064]: und hiez in dâ berâten
  - lg@couplet[n=2033]:
    - l[n=4065]: mit rîlîcher waete.
    - l[n=4066]: Tristan in schiere haete
  - lg@couplet[n=2034]:
    - l[n=4067]: schône gebadet unde gecleit.
    - l[n=4068]: ein hüetelîn was dâ bereit.
  - lg@couplet[n=2035]:
    - l[n=4069]: ûf sîn houbet sazte er daz
    - l[n=4070]: und gestuont ouch daz nie manne baz,
  - lg@couplet[n=2036]:
    - l[n=4071]: wan er was under ougen rîch.
    - l[n=4072]: sîn geschepfede was hêrlîch.
  - lg@couplet[n=2037]:
    - l[n=4073]: Tristan der nam in an die hant
    - l[n=4074]: lieplîche, als ez im was gewant,
  - lg@couplet[n=2038]:
    - l[n=4075]: und vuorte in wider ze Marke.
    - l[n=4076]: nu begunde er in dô starke
  - lg@couplet[n=2039]:
    - l[n=4077]: und sêre wol gevallen.
    - l[n=4078]: 'si sprâchen under in allen:'
  - lg@couplet[n=2040]:
    - l[n=4079]: "'nu kieset, wie schiere edeliu wât"
    - l[n=4080]: den man ze lobe gestellet hât!
  - lg@couplet[n=2041]:
    - l[n=4081]: diu cleider stânt dem koufman
    - l[n=4082]: wol unde lobelîchen an.
  - lg@couplet[n=2042]:
    - l[n=4083]: ouch ist er selbe hêrlîch.
    - l[n=4084]: wer weiz, ern sî vil tugende rîch.
  - lg@couplet[n=2043]:
    - l[n=4085]: er gebâret diu gelîche wol,
    - l[n=4086]: ob man der wârheit jehen sol.
  - lg@couplet[n=2044]:
    - l[n=4087]: nu seht, wie hêrlîche er gât,
    - l[n=4088]: wie schoene gebaerde er hât
  - lg@couplet[n=2045]:
    - l[n=4089]: in edelem gewande,
    - l[n=4090]: und niuwan an Tristande
  - lg@couplet[n=2046]:
    - l[n=4091]: dâ kieset sîne tugende an.
    - l[n=4092]: wie kunde ein werbender man
  - lg@couplet[n=2047]:
    - l[n=4093]: sîn kint sô schône erzogen hân,
    - l[n=4094]: ezn müeze ûz edelem herzen gân?'
  - lg@couplet[n=2048]:
    - l[n=4095]: Nu haete man wazzer genomen
    - l[n=4096]: und was der künec ze tische komen.
  - lg@couplet[n=2049]:
    - l[n=4097]: sînen gast Rûâlen sazte er sâ
    - l[n=4098]: ze sînem tische und hiez im dâ
  - lg@couplet[n=2050]:
    - l[n=4099]: höfschlîche dienen unde wol,
    - l[n=4100]: als man dem höfschen dienen sol.
  - lg@couplet[n=2051]:
    - l[n=4101]: "'Tristan' sprach er 'gâ balde dar,"
    - l[n=4102]: nim selbe dînes vater war!'
  - lg@couplet[n=2052]:
    - l[n=4103]: deiswâr ich weiz wol, daz geschach.
    - l[n=4104]: elliu diu êre und daz gemach,
  - lg@couplet[n=2053]:
    - l[n=4105]: daz er 'm erbieten kunde,
    - l[n=4106]: daz tete er, als er im gunde.
  - lg@couplet[n=2054]:
    - l[n=4107]: ouch az Rûal der guote
    - l[n=4108]: mit willeclîchem muote,
  - lg@couplet[n=2055]:
    - l[n=4109]: wan Tristan tete in vröudehaft.
    - l[n=4110]: Tristan der was sîn wirtschaft.
  - lg@couplet[n=2056]:
    - l[n=4111]: daz er Tristanden an sach,
    - l[n=4112]: daz was sîn meiste gemach.
  - lg@couplet[n=2057]:
    - l[n=4113]: und als man dô von tische gie,
    - l[n=4114]: der künec den gast mit rede bevie
  - lg@couplet[n=2058]:
    - l[n=4115]: und vrâgete in aller hande
    - l[n=4116]: beidiu von sînem lande
  - lg@couplet[n=2059]:
    - l[n=4117]: unde ouch umbe sîne vart.
    - l[n=4118]: und alse er in vrâgende wart,
  - lg@couplet[n=2060]:
    - l[n=4119]: diu ritterschaft losete elliu dar
    - l[n=4120]: und nam Rûâles maere war.
  - lg@couplet[n=2061]:
    - l[n=4121]: "'Hêrre' sprach er 'es ist vür wâr"
    - l[n=4122]: vil nâch wol vierdehalp jâr
  - lg@couplet[n=2062]:
    - l[n=4123]: sît des, daz ich von lande schiet.
    - l[n=4124]: und swar ich sider hin geriet,
  - lg@couplet[n=2063]:
    - l[n=4125]: dane gevrâgte ich keines maeres nie
    - l[n=4126]: wan des, dâ mite ich umbe gie
  - lg@couplet[n=2064]:
    - l[n=4127]: und daz mich her geleitet hât.'
    - l[n=4128]: "'waz was daz?' 'Tristan, der hie stât."
  - lg@couplet[n=2065]:
    - l[n=4129]: und zwâre, hêrre, ich hân noch kint,
    - l[n=4130]: diu mîn von gotes halben sint,
  - lg@couplet[n=2066]:
    - l[n=4131]: und gan den guotes alse wol,
    - l[n=4132]: als kein man sînen kinden sol.
  - lg@couplet[n=2067]:
    - l[n=4133]: drî süne, waere ich gewesen bî in,
    - l[n=4134]: daz eteslîcher under in drin
  - lg@couplet[n=2068]:
    - l[n=4135]: iezuo wol ritter waere.
    - l[n=4136]: haete ich die halben swaere
  - lg@couplet[n=2069]:
    - l[n=4137]: erliten durch si alle drî,
    - l[n=4138]: swie vremede sô mir Tristan sî,
  - lg@couplet[n=2070]:
    - l[n=4139]: die ich durch in erliten hân,
    - l[n=4140]: es waere vil und vil getân.'
  - lg@couplet[n=2071]:
    - l[n=4141]: "'vremede?' sprach der künic dô"
    - l[n=4142]: "'saget an, wie ist dem maere sô?"
  - lg@couplet[n=2072]:
    - l[n=4143]: er ist iuwer sun doch, alse er giht?'
    - l[n=4144]: "'nein hêrre, ern bestât mich niht,"
  - lg@couplet[n=2073]:
    - l[n=4145]: "wan alse vil: ich bin sîn man.'"
    - l[n=4146]: Tristan erschrac und sach in an.
  - lg@couplet[n=2074]:
    - l[n=4147]: "Aber sprach der künec: 'nu saget uns daz,"
    - l[n=4148]: durch welhe schulde und umbe waz
  - lg@couplet[n=2075]:
    - l[n=4149]: habet ir die nôt durch in erliten,
    - l[n=4150]: iuwer wîp und iuwer kint vermiten,
  - lg@couplet[n=2076]:
    - l[n=4151]: als ir dâ jehet, sô lange vrist,
    - l[n=4152]: sît daz er iuwer sun niht ist?'
  - lg@couplet[n=2077]:
    - l[n=4153]: "'hêrre, daz weiz got und ich.'"
    - l[n=4154]: "'nû vriunt, bewîset ouch mich!'"
  - lg@couplet[n=2078]:
    - l[n=4155]: sprach aber der guote Marke
    - l[n=4156]: "'es wundert mich starke.'"
  - lg@couplet[n=2079]:
    - l[n=4157]: "'wist ich' sprach der getriuwe"
    - l[n=4158]: "'ob ez mich niht geriuwe"
  - lg@couplet[n=2080]:
    - l[n=4159]: und ob ez mir hie waere
    - l[n=4160]: ze sagene gebaere,
  - lg@couplet[n=2081]:
    - l[n=4161]: hêrre, ich möhte iu wunder sagen,
    - l[n=4162]: wie sich diz dinc hât her getragen
  - lg@couplet[n=2082]:
    - l[n=4163]: und wie ez sich gevüeget hât
    - l[n=4164]: umbe Tristanden, der hie stât.'
  - lg@couplet[n=2083]:
    - l[n=4165]: und al diu massenîe,
    - l[n=4166]: Marke und sîn barûnîe
  - lg@couplet[n=2084]:
    - l[n=4167]: die bâten an der stunde
    - l[n=4168]: 'alle alse ûz einem munde:'
  - lg@couplet[n=2085]:
    - l[n=4169]: "'saget an, saeliger man,"
    - l[n=4170]: getriuwer man, wer ist Tristan?'
  - lg@couplet[n=2086]:
    - l[n=4171]: 'Der guote Rûal der sprach dô:'
    - l[n=4172]: "'hêrre, ez kam hie vor alsô,"
  - lg@couplet[n=2087]:
    - l[n=4173]: als ir wol wizzet unde die,
    - l[n=4174]: die bî den zîten wâren hie,
  - lg@couplet[n=2088]:
    - l[n=4175]: daz mîn hêrre Riwalîn,
    - l[n=4176]: des man ich was und solte sîn,
  - lg@couplet[n=2089]:
    - l[n=4177]: ob ez got alsô wolte,
    - l[n=4178]: daz er noch leben solte,
  - lg@couplet[n=2090]:
    - l[n=4179]: dem wart von iuwer vrümekeit
    - l[n=4180]: sô vil und alsô vil geseit,
  - lg@couplet[n=2091]:
    - l[n=4181]: daz er mir sîn liut und sîn lant
    - l[n=4182]: allez bevalch in mîne hant.
  - lg@couplet[n=2092]:
    - l[n=4183]: sus kam er her ze lande,
    - l[n=4184]: wan er iuch gerne erkande,
  - lg@couplet[n=2093]:
    - l[n=4185]: und wart ingesinde hie.
    - l[n=4186]: sô wizzet ir wol, wie ez ergie
  - lg@couplet[n=2094]:
    - l[n=4187]: umbe die âventiure
    - l[n=4188]: der schoenen Blanschefliure,
  - lg@couplet[n=2095]:
    - l[n=4189]: wie er die ze vriunt gewan
    - l[n=4190]: und sî mit ime von hinne entran.
  - lg@couplet[n=2096]:
    - l[n=4191]: nu sî dô heim kâmen,
    - l[n=4192]: ein ander ze ê genâmen,
  - lg@couplet[n=2097]:
    - l[n=4193]: ( in mînem hûse daz geschach,
    - l[n=4194]: daz ichz und manic man sach)
  - lg@couplet[n=2098]:
    - l[n=4195]: dô bevalch er mir s' in mîne pflege.
    - l[n=4196]: sît her pflag ich ir alle wege,
  - lg@couplet[n=2099]:
    - l[n=4197]: sô ich iemer beste kunde.
    - l[n=4198]: zehant und an der stunde
  - lg@couplet[n=2100]:
    - l[n=4199]: warb er unde besande
    - l[n=4200]: eine reise in sînem lande
  - lg@couplet[n=2101]:
    - l[n=4201]: mit mâgen und mit mannen
    - l[n=4202]: und vuor ouch iesâ dannen
  - lg@couplet[n=2102]:
    - l[n=4203]: und wart in eime strîte erslagen,
    - l[n=4204]: als ir wol habet gehoeret sagen.
  - lg@couplet[n=2103]:
    - l[n=4205]: und als daz maere vür kam
    - l[n=4206]: und diu vil schoene vernam
  - lg@couplet[n=2104]:
    - l[n=4207]: wie ez gevaren waere,
    - l[n=4208]: diu tôtlîche swaere
  - lg@couplet[n=2105]:
    - l[n=4209]: sô sêre ir in ir herze sluoc,
    - l[n=4210]: Tristan hie stât, den sî dô truoc,
  - lg@couplet[n=2106]:
    - l[n=4211]: daz sî den von der nôt gewan
    - l[n=4212]: und lac sî selbe tôt dervan.'
  - lg@couplet[n=2107]:
    - l[n=4213]: Hie mite gie den getriuwen man
    - l[n=4214]: als inneclîcher jâmer an,
  - lg@couplet[n=2108]:
    - l[n=4215]: als er ez wol bescheinete,
    - l[n=4216]: wan er saz unde weinete,
  - lg@couplet[n=2109]:
    - l[n=4217]: als er ein kint waere.
    - l[n=4218]: ouch begunde von dem maere
  - lg@couplet[n=2110]:
    - l[n=4219]: den anderen allen
    - l[n=4220]: ir ougen über wallen.
  - lg@couplet[n=2111]:
    - l[n=4221]: der guote künic Marke
    - l[n=4222]: dem gieng ez alsô starke
  - lg@couplet[n=2112]:
    - l[n=4223]: mit jâmer in sîn herze,
    - l[n=4224]: daz ime der herzesmerze
  - lg@couplet[n=2113]:
    - l[n=4225]: mit trehenen ûz den ougen vlôz
    - l[n=4226]: und ime wange unde wât begôz.
  - lg@couplet[n=2114]:
    - l[n=4227]: Tristande was daz maere
    - l[n=4228]: vil inneclîche swaere
  - lg@couplet[n=2115]:
    - l[n=4229]: von anders nihte wan von dan,
    - l[n=4230]: daz er an dem getriuwen man
  - lg@couplet[n=2116]:
    - l[n=4231]: vater unde vaterwân
    - l[n=4232]: alsô verlorn solte hân.
  - lg@couplet[n=2117]:
    - l[n=4233]: Sus saz Rûal der guote
    - l[n=4234]: mit trûreclîchem muote
  - lg@couplet[n=2118]:
    - l[n=4235]: und seite dem gesinde
    - l[n=4236]: von dem vil armen kinde,
  - lg@couplet[n=2119]:
    - l[n=4237]: wie starke er des hiez nemen war,
    - l[n=4238]: dô ez diu muoter gebar;
  - lg@couplet[n=2120]:
    - l[n=4239]: wie er 'z an tougenlîcher stat
    - l[n=4240]: verbergen und verheln bat;
  - lg@couplet[n=2121]:
    - l[n=4241]: wie er ze maere werden liez,
    - l[n=4242]: den lantliuten sagen hiez,
  - lg@couplet[n=2122]:
    - l[n=4243]: ez waere in sîner muoter tôt;
    - l[n=4244]: wie er sînem wîbe gebôt,
  - lg@couplet[n=2123]:
    - l[n=4245]: als ich iu ê seite,
    - l[n=4246]: daz sî sich în leite,
  - lg@couplet[n=2124]:
    - l[n=4247]: als ein wîp kindes inne lît,
    - l[n=4248]: und daz sî nâch der selben zît
  - lg@couplet[n=2125]:
    - l[n=4249]: der werlde jehende waere,
    - l[n=4250]: daz sî daz kint gebaere;
  - lg@couplet[n=2126]:
    - l[n=4251]: wie sî mit ime ze kirchen gie,
    - l[n=4252]: und wie er dâ die toufe enpfie;
  - lg@couplet[n=2127]:
    - l[n=4253]: war umbe er Tristan wart genant;
    - l[n=4254]: wie er in sante in vremediu lant,
  - lg@couplet[n=2128]:
    - l[n=4255]: und swaz er vuoge kunde
    - l[n=4256]: mit handen und mit munde,
  - lg@couplet[n=2129]:
    - l[n=4257]: wie er in daz lêren hiez;
    - l[n=4258]: wie er in in dem schiffe liez
  - lg@couplet[n=2130]:
    - l[n=4259]: und wie er ime dâ wart genomen,
    - l[n=4260]: wie er nâch ime dar was komen
  - lg@couplet[n=2131]:
    - l[n=4261]: mit maneger arbeite.
    - l[n=4262]: Sus saz er unde seite
  - lg@couplet[n=2132]:
    - l[n=4263]: diz maere gar von ende her.
    - l[n=4264]: daz weinde Marke, daz weinde er,
  - lg@couplet[n=2133]:
    - l[n=4265]: daz weinden s' al gemeine.
    - l[n=4266]: niwan Tristan al eine,
  - lg@couplet[n=2134]:
    - l[n=4267]: der enmohte es niht beclagen,
    - l[n=4268]: swes er dâ gehôrte sagen.
  - lg@couplet[n=2135]:
    - l[n=4269]: in kam diu rede ze gâhes an.
    - l[n=4270]: swaz aber Rûal der guote man
  - lg@couplet[n=2136]:
    - l[n=4271]: dem gesinde erbermekeite
    - l[n=4272]: von den gelieben seite,
  - lg@couplet[n=2137]:
    - l[n=4273]: 'Canêle und Blanschefliure:'
    - l[n=4274]: elliu diu âventiure
  - lg@couplet[n=2138]:
    - l[n=4275]: diu was hie wider cleine
    - l[n=4276]: niwan diu triuwe al eine,
  - lg@couplet[n=2139]:
    - l[n=4277]: die er nâch tôde an ime begie,
    - l[n=4278]: als ir wol habet gehoeret wie,
  - lg@couplet[n=2140]:
    - l[n=4279]: an ir beider kinde.
    - l[n=4280]: daz was dem ingesinde
  - lg@couplet[n=2141]:
    - l[n=4281]: diu meiste triuwe, die kein man
    - l[n=4282]: ze sîner hêrschefte ie gewan.
  - lg@couplet[n=2142]:
    - l[n=4283]: Nu disiu rede alsus geschach,
    - l[n=4284]: 'Marke zuo dem gaste sprach:'
  - lg@couplet[n=2143]:
    - l[n=4285]: "'nu hêrre, ist diser rede alsô?'"
    - l[n=4286]: Rûal der guote bôt im dô
  - lg@couplet[n=2144]:
    - l[n=4287]: 'ein vingerlîn an sîne hant:'
    - l[n=4288]: "'nu hêrre' sprach er 'sît gemant"
  - lg@couplet[n=2145]:
    - l[n=4289]: mîner rede und mîner maere.'
    - l[n=4290]: der guote und der gewaere
  - lg@couplet[n=2146]:
    - l[n=4291]: Marke der nam ez und sach ez an.
    - l[n=4292]: der jâmer, den er dô gewan,
  - lg@couplet[n=2147]:
    - l[n=4293]: der wart aber dô vester.
    - l[n=4294]: "'â' sprach er 'süeziu swester,"
  - lg@couplet[n=2148]:
    - l[n=4295]: diz vingerlîn daz gab ich dir,
    - l[n=4296]: und mîn vater der gab ez mir,
  - lg@couplet[n=2149]:
    - l[n=4297]: dô er an sînem tode lac.
    - l[n=4298]: disem maere ich wol gelouben mac.
  - lg@couplet[n=2150]:
    - l[n=4299]: Tristan, gâ her und küsse mich!
    - l[n=4300]: und zwâre, soltu leben und ich,
  - lg@couplet[n=2151]:
    - l[n=4301]: ich wil dîn erbevater sîn.
    - l[n=4302]: Blanschefliure, der muoter dîn,
  - lg@couplet[n=2152]:
    - l[n=4303]: und dînem vater Canêle,
    - l[n=4304]: den genâde got zer sêle
  - lg@couplet[n=2153]:
    - l[n=4305]: und geruoche in beiden samet geben
    - l[n=4306]: daz êweclîche lebende leben!
  - lg@couplet[n=2154]:
    - l[n=4307]: sît ez alsus gevaren ist,
    - l[n=4308]: daz doch dû mir worden bist
  - lg@couplet[n=2155]:
    - l[n=4309]: von der vil lieben swester mîn,
    - l[n=4310]: geruochet es mîn trehtîn,
  - lg@couplet[n=2156]:
    - l[n=4311]: sô wil ich iemer wesen vrô.'
    - l[n=4312]: 'Zem gaste sprach er aber dô:'
  - lg@couplet[n=2157]:
    - l[n=4313]: "'nû lieber vriunt, nû saget mir,"
    - l[n=4314]: wer sît ir und wie heizet ir?'
  - lg@couplet[n=2158]:
    - l[n=4315]: "'Rûal, hêrre.' 'Rûal?' 'jâ!'"
    - l[n=4316]: hie mite versan sich Marke sâ,
  - lg@couplet[n=2159]:
    - l[n=4317]: wan er ouch ê in sînen tagen
    - l[n=4318]: von ime vil haete gehoeret sagen,
  - lg@couplet[n=2160]:
    - l[n=4319]: wie wîse und wie êrbaere
    - l[n=4320]: und wie getriuwe er waere,
  - lg@couplet[n=2161]:
    - l[n=4321]: "und sprach: 'Rûal li foitenant?'"
    - l[n=4322]: "'jâ hêrre, alsô bin ich genant.'"
  - lg@couplet[n=2162]:
    - l[n=4323]: unde der guote Marke hin
    - l[n=4324]: und kuste in unde enpfieng in
  - lg@couplet[n=2163]:
    - l[n=4325]: hêrlîche und alse im wol gezam.
    - l[n=4326]: diu hêrschaft al zehant dô kam
  - lg@couplet[n=2164]:
    - l[n=4327]: und kusten in besunder.
    - l[n=4328]: si begunden in ze wunder
  - lg@couplet[n=2165]:
    - l[n=4329]: mit armen enbrazieren,
    - l[n=4330]: 'höfschlîche salûieren:'
  - lg@couplet[n=2166]:
    - l[n=4331]: "'willekomen Rûal der werde,"
    - l[n=4332]: ein wunder ûf der erde!'
  - lg@couplet[n=2167]:
    - l[n=4333]: Rûal was dâ willekomen.
    - l[n=4334]: nu haete ouch in der künec genomen
  - lg@couplet[n=2168]:
    - l[n=4335]: an sîne hant und leite in hin.
    - l[n=4336]: vil lieplîche sazte er in
  - lg@couplet[n=2169]:
    - l[n=4337]: ze sich an sîne sîten nider
    - l[n=4338]: und griffen an ir maere wider
  - lg@couplet[n=2170]:
    - l[n=4339]: und redeten aller hande
    - l[n=4340]: beidiu von Tristande
  - lg@couplet[n=2171]:
    - l[n=4341]: und ouch von Blanschefliure,
    - l[n=4342]: alle die âventiure,
  - lg@couplet[n=2172]:
    - l[n=4343]: waz Canêl unde Morgân
    - l[n=4344]: ein ander haeten getân
  - lg@couplet[n=2173]:
    - l[n=4345]: und wie daz ouch ein ende nam.
    - l[n=4346]: vil schiere ez an daz maere kam,
  - lg@couplet[n=2174]:
    - l[n=4347]: daz der künec Rûâle seite,
    - l[n=4348]: mit welher kündekeite
  - lg@couplet[n=2175]:
    - l[n=4349]: Tristan dar komen waere
    - l[n=4350]: und wie er seite maere,
  - lg@couplet[n=2176]:
    - l[n=4351]: sîn vater der waere ein koufman.
    - l[n=4352]: 'Rûal der sach Tristanden an:'
  - lg@couplet[n=2177]:
    - l[n=4353]: "'vriunt' sprach er 'ich hân lange"
    - l[n=4354]: vil anclîch und vil ange
  - lg@couplet[n=2178]:
    - l[n=4355]: mîne marschandîse
    - l[n=4356]: in armeclîcher wîse
  - lg@couplet[n=2179]:
    - l[n=4357]: durch dînen willen her getriben.
    - l[n=4358]: deist aber allez nû beliben
  - lg@couplet[n=2180]:
    - l[n=4359]: an einem guoten ende.
    - l[n=4360]: dar umbe ich mîne hende
  - lg@couplet[n=2181]:
    - l[n=4361]: iemer ze gote bieten sol.'
    - l[n=4362]: "Tristan der sprach: 'ich hoere wol:"
  - lg@couplet[n=2182]:
    - l[n=4363]: sich machent disiu maere alsô,
    - l[n=4364]: daz ich ir spâte wirde vrô.
  - lg@couplet[n=2183]:
    - l[n=4365]: ich bin, alse ich hân vernomen,
    - l[n=4366]: ze wunderlîchen maeren komen.
  - lg@couplet[n=2184]:
    - l[n=4367]: ich hoere mînen vater sagen,
    - l[n=4368]: mîn vater der sî lange erslagen.
  - lg@couplet[n=2185]:
    - l[n=4369]: hie mite verzîhet er sich mîn.
    - l[n=4370]: sus muoz ich âne vater sîn,
  - lg@couplet[n=2186]:
    - l[n=4371]: zweier vetere, die ich gewunnen hân.
    - l[n=4372]: â vater unde vaterwân,
  - lg@couplet[n=2187]:
    - l[n=4373]: wie sît ir mir alsus benomen!
    - l[n=4374]: an den ich jach, mir waere komen
  - lg@couplet[n=2188]:
    - l[n=4375]: ein vater, an dem selben man
    - l[n=4376]: 'dâ verliuse ich zwêne veter an:'
  - lg@couplet[n=2189]:
    - l[n=4377]: in unde den ich nie gesach.'
    - l[n=4378]: 'der guote marschalc aber dô sprach:'
  - lg@couplet[n=2190]:
    - l[n=4379]: "'wie nû, geselle Tristan,"
    - l[n=4380]: lâ dise rede, dân ist niht an.
  - lg@couplet[n=2191]:
    - l[n=4381]: jâ bistu von der künfte mîn
    - l[n=4382]: werder, dan du wândest sîn,
  - lg@couplet[n=2192]:
    - l[n=4383]: und bist ir gêret iemer mê
    - l[n=4384]: und hâst doch zwêne veter als ê,
  - lg@couplet[n=2193]:
    - l[n=4385]: hie mînen hêrren unde mich.
    - l[n=4386]: er ist dîn vater, alsô bin ich,
  - lg@couplet[n=2194]:
    - l[n=4387]: volge et mîner lêre
    - l[n=4388]: und wis iemer mêre
  - lg@couplet[n=2195]:
    - l[n=4389]: allen künegen ebenhêr.
    - l[n=4390]: 'lâz alle rede und tuo nimêr:'
  - lg@couplet[n=2196]:
    - l[n=4391]: mînen hêrren dînen oeheim
    - l[n=4392]: den bite, daz er dir helfe heim
  - lg@couplet[n=2197]:
    - l[n=4393]: und dich hie ritter mache.
    - l[n=4394]: wan dû maht dîner sache
  - lg@couplet[n=2198]:
    - l[n=4395]: sus hin wol selbe nemen war.
    - l[n=4396]: ir hêrren, sprechet alle dar,
  - lg@couplet[n=2199]:
    - l[n=4397]: daz ez mîn hêrre gerne tuo!'
    - l[n=4398]: "sus sprâchen s' alle samet derzuo:"
  - lg@couplet[n=2200]:
    - l[n=4399]: "'hêrre, ez hât guote vuoge."
    - l[n=4400]: Tristan hât craft genuoge
  - lg@couplet[n=2201]:
    - l[n=4401]: und ist ein wol gewahsen man.'
    - l[n=4402]: "der künec sprach: 'neve Tristan,"
  - lg@couplet[n=2202]:
    - l[n=4403]: sag an, wie stât dîn muot hie zuo?
    - l[n=4404]: ist ez dir liep, daz ich ez tuo?'
  - lg@couplet[n=2203]:
    - l[n=4405]: "'trût hêrre, ich sage iu mînen muot."
    - l[n=4406]: haete ich sô rîlîchez guot,
  - lg@couplet[n=2204]:
    - l[n=4407]: daz ich wol nâch dem willen mîn
    - l[n=4408]: und alsô ritter möhte sîn,
  - lg@couplet[n=2205]:
    - l[n=4409]: daz ich mich ritterlîches namen
    - l[n=4410]: noch er sich mîn niht dörfte schamen
  - lg@couplet[n=2206]:
    - l[n=4411]: und ritterlîchiu werdekeit
    - l[n=4412]: an mir niht würde nider geleit,
  - lg@couplet[n=2207]:
    - l[n=4413]: sô wolte ich gerne ritter sîn,
    - l[n=4414]: die müezige jugende mîn
  - lg@couplet[n=2208]:
    - l[n=4415]: üeben unde kêren
    - l[n=4416]: ze werltlîchen êren.
  - lg@couplet[n=2209]:
    - l[n=4417]: wan ritterschaft, alsô man seit,
    - l[n=4418]: diu muoz ie von der kintheit
  - lg@couplet[n=2210]:
    - l[n=4419]: nemen ir anegenge
    - l[n=4420]: oder sî wirt selten strenge.
  - lg@couplet[n=2211]:
    - l[n=4421]: daz ich mîn unversuochte jugent
    - l[n=4422]: ûf werdekeit unde ûf tugent
  - lg@couplet[n=2212]:
    - l[n=4423]: sô rehte selten güebet hân,
    - l[n=4424]: daz ist vil sêre missetân
  - lg@couplet[n=2213]:
    - l[n=4425]: und hân es an mich selben haz.
    - l[n=4426]: 'nu weiz ich doch nu lange daz:'
  - lg@couplet[n=2214]:
    - l[n=4427]: senfte und ritterlîcher prîs
    - l[n=4428]: diu missehellent alle wîs
  - lg@couplet[n=2215]:
    - l[n=4429]: und mugen vil übele samet wesen.
    - l[n=4430]: ouch hân ich selbe wol gelesen,
  - lg@couplet[n=2216]:
    - l[n=4431]: daz êre wil des lîbes nôt.
    - l[n=4432]: gemach daz ist der êren tôt,
  - lg@couplet[n=2217]:
    - l[n=4433]: dâ man 's ze lange und ouch ze vil
    - l[n=4434]: in der kintheite pflegen wil.
  - lg@couplet[n=2218]:
    - l[n=4435]: und wizzet wol zewâre,
    - l[n=4436]: haete ich vor einem jâre
  - lg@couplet[n=2219]:
    - l[n=4437]: oder ê mîn dinc sô wol gewist,
    - l[n=4438]: als ez mir hie gesaget ist,
  - lg@couplet[n=2220]:
    - l[n=4439]: ez enwaere niht biz her gespart.
    - l[n=4440]: sît ez aber dô gesûmet wart,
  - lg@couplet[n=2221]:
    - l[n=4441]: so ist reht, daz ich mich noch erhol,
    - l[n=4442]: wan mîn dinc stât billîche wol
  - lg@couplet[n=2222]:
    - l[n=4443]: an lîbe und an dem muote.
    - l[n=4444]: got râte mir zem guote,
  - lg@couplet[n=2223]:
    - l[n=4445]: daz ich dem muote vollevar!'
    - l[n=4446]: "Marke sprach: 'neve, nim selbe war,"
  - lg@couplet[n=2224]:
    - l[n=4447]: sich, wie du werben woltest,
    - l[n=4448]: ob du künic wesen soltest
  - lg@couplet[n=2225]:
    - l[n=4449]: und hêrre über allez Curnewal.
    - l[n=4450]: sô sitzet hie dîn vater Rûal,
  - lg@couplet[n=2226]:
    - l[n=4451]: der ganze triuwe zuo dir hât,
    - l[n=4452]: der sî dîn râtgebe und dîn rât,
  - lg@couplet[n=2227]:
    - l[n=4453]: daz dîn dinc alsô vollegê,
    - l[n=4454]: daz ez nâch dînem willen stê.
  - lg@couplet[n=2228]:
    - l[n=4455]: vil lieber neve Tristan,
    - l[n=4456]: nim dich niht armuotes an.
  - lg@couplet[n=2229]:
    - l[n=4457]: wan Parmenîe daz ist dîn
    - l[n=4458]: und muoz dîn eigen iemer sîn,
  - lg@couplet[n=2230]:
    - l[n=4459]: sol ich und dîn vater Rûal leben.
    - l[n=4460]: dar zuo wil ich dir stiure geben.
  - lg@couplet[n=2231]:
    - l[n=4461]: mîn lant, mîn liut und swaz ich hân,
    - l[n=4462]: trût neve, daz sî dir ûf getân.
  - lg@couplet[n=2232]:
    - l[n=4463]: wiltû dîn herze kêren
    - l[n=4464]: ze vorderlîchen êren
  - lg@couplet[n=2233]:
    - l[n=4465]: und ist dîn wille alsô getân,
    - l[n=4466]: als ich von dir vernomen hân,
  - lg@couplet[n=2234]:
    - l[n=4467]: sone spar des mînen niht dervor.
    - l[n=4468]: Curnwal daz sî dîn urbor,
  - lg@couplet[n=2235]:
    - l[n=4469]: mîn crône sî dîn zinsaerîn.
    - l[n=4470]: wiltû zer werlde gewerdet sîn,
  - lg@couplet[n=2236]:
    - l[n=4471]: sô schaffe et umbe rîchen muot.
    - l[n=4472]: ich gibe dir rîlîchez guot.
  - lg@couplet[n=2237]:
    - l[n=4473]: sich, dû hâst keiserlîche habe,
    - l[n=4474]: nun ganc dir selber nihtes abe,
  - lg@couplet[n=2238]:
    - l[n=4475]: bistû dir selbem alsô holt
    - l[n=4476]: und hâstu muot, als du solt
  - lg@couplet[n=2239]:
    - l[n=4477]: unde als dû mir hâst verjehen,
    - l[n=4478]: daz hân ich schiere an dir gesehen.
  - lg@couplet[n=2240]:
    - l[n=4479]: sich, vinde ich hêrren muot an dir,
    - l[n=4480]: du vindest iemer mêre an mir
  - lg@couplet[n=2241]:
    - l[n=4481]: dînes willen vollen schrîn.
    - l[n=4482]: Tintajêl muoz iemer sîn
  - lg@couplet[n=2242]:
    - l[n=4483]: dîn triskamere und dîn trisor.
    - l[n=4484]: gesprengestû mir rehte vor
  - lg@couplet[n=2243]:
    - l[n=4485]: mit rîlîchem muote,
    - l[n=4486]: volge ich dir niht mit guote,
  - lg@couplet[n=2244]:
    - l[n=4487]: sô muoz mir allez daz zegân,
    - l[n=4488]: daz ich ze Curnewâle hân.'
  - lg@couplet[n=2245]:
    - l[n=4489]: Hie wart genigen rîche.
    - l[n=4490]: si nigen al gelîche,
  - lg@couplet[n=2246]:
    - l[n=4491]: die bî dem maere wâren.
    - l[n=4492]: si buten im unde bâren
  - lg@couplet[n=2247]:
    - l[n=4493]: êre unde lop mit schalle.
    - l[n=4494]: "'künec Marke' sprachen s' alle,"
  - lg@couplet[n=2248]:
    - l[n=4495]: "'du sprichest, als der höfsche sol."
    - l[n=4496]: diu wort gezement der crône wol.
  - lg@couplet[n=2249]:
    - l[n=4497]: dîn zunge, dîn herze und dîn hant
    - l[n=4498]: die gebieten iemer über diz lant!
  - lg@couplet[n=2250]:
    - l[n=4499]: wis iemer künic über Curnwal!'
    - l[n=4500]: der getriuwe marschalc dan Rûal
  - lg@couplet[n=2251]:
    - l[n=4501]: und sîn junchêrre Tristan
    - l[n=4502]: die griffen ir gescheffede an
  - lg@couplet[n=2252]:
    - l[n=4503]: nâch solher rîcheite,
    - l[n=4504]: als in der künec vür leite
  - lg@couplet[n=2253]:
    - l[n=4505]: und in diu mâze was gegeben.
    - l[n=4506]: Nu strîte ich umbe ir beider leben
  - lg@couplet[n=2254]:
    - l[n=4507]: beidiu des vater unde des suns.
    - l[n=4508]: wan eteswer der vrâget uns
  - lg@couplet[n=2255]:
    - l[n=4509]: durch daz, daz alter unde jugent
    - l[n=4510]: selten gehellent einer tugent
  - lg@couplet[n=2256]:
    - l[n=4511]: und jugent daz guot unruochet,
    - l[n=4512]: dâ ez daz alter suochet,
  - lg@couplet[n=2257]:
    - l[n=4513]: wie sî sich under in beiden
    - l[n=4514]: ie kunden sô bescheiden,
  - lg@couplet[n=2258]:
    - l[n=4515]: daz ietwederre besunder
    - l[n=4516]: sîner ger hier under
  - lg@couplet[n=2259]:
    - l[n=4517]: und sînes rehtes wielte,
    - l[n=4518]: sô daz Rûal behielte
  - lg@couplet[n=2260]:
    - l[n=4519]: die mâze an dem guote
    - l[n=4520]: und Tristan sînem muote
  - lg@couplet[n=2261]:
    - l[n=4521]: mit vollem guote vollezüge?
    - l[n=4522]: diz prüeve ich schiere sunder lüge.
  - lg@couplet[n=2262]:
    - l[n=4523]: Rûal unde Tristan
    - l[n=4524]: die truogen beide ein ander an
  - lg@couplet[n=2263]:
    - l[n=4525]: als ebenwillegen muot,
    - l[n=4526]: daz ir dewederer übel noch guot
  - lg@couplet[n=2264]:
    - l[n=4527]: weder riet noch râten solte,
    - l[n=4528]: wan alse der ander wolte.
  - lg@couplet[n=2265]:
    - l[n=4529]: Rûal der tugende erkande
    - l[n=4530]: der geloubete Tristande
  - lg@couplet[n=2266]:
    - l[n=4531]: und sach die jugende an im an.
    - l[n=4532]: sô entweich aber Tristan
  - lg@couplet[n=2267]:
    - l[n=4533]: den tugenden an Rûâle.
    - l[n=4534]: diz truoc si z' einem mâle
  - lg@couplet[n=2268]:
    - l[n=4535]: und z' einem zil gemeiner ger,
    - l[n=4536]: daz dirre gerte alse der.
  - lg@couplet[n=2269]:
    - l[n=4537]: alsus sô wâren s' under in zwein
    - l[n=4538]: mit willen und mit muote al ein.
  - lg@couplet[n=2270]:
    - l[n=4539]: hie von wart alter unde jugent
    - l[n=4540]: gehellesam an einer tugent.
  - lg@couplet[n=2271]:
    - l[n=4541]: alhie viel hôher muot in sin.
    - l[n=4542]: hie mite behielten si under in
  - lg@couplet[n=2272]:
    - l[n=4543]: Tristan sîn reht an muote,
    - l[n=4544]: Rûal die mâze an guote,
  - lg@couplet[n=2273]:
    - l[n=4545]: daz ir ietwederer an der stete
    - l[n=4546]: niht wider sînem rehte tete.
  - milestone[unit=chapter,n=8]
  - label[lg=deu-Latn]: Tristans Schwertleite
  - lg@couplet[n=2274]:
    - l[n=4547]: Sus greif Rûal und Tristan
    - l[n=4548]: ir dinc bescheidenlîchen an,
  - lg@couplet[n=2275]:
    - l[n=4549]: als ez in beiden was gewant.
    - l[n=4550]: si gewunnen harnasch unde gewant
  - lg@couplet[n=2276]:
    - l[n=4551]: innerhalp den drîzec tagen,
    - l[n=4552]: daz drîzec ritter solten tragen,
  - lg@couplet[n=2277]:
    - l[n=4553]: die sich der höfsche Tristan
    - l[n=4554]: ze gesellen wolte nemen an.
  - lg@couplet[n=2278]:
    - l[n=4555]: Swer mich nu vrâget umbe ir cleit
    - l[n=4556]: und umbe ir cleider rîcheit,
  - lg@couplet[n=2279]:
    - l[n=4557]: wie diu zesamene wurden brâht,
    - l[n=4558]: des bin ich kurze bedâht,
  - lg@couplet[n=2280]:
    - l[n=4559]: dem sage ich, als daz maere giht.
    - l[n=4560]: sage ich im anders iht,
  - lg@couplet[n=2281]:
    - l[n=4561]: sô widertrîbe er mich dar an
    - l[n=4562]: und sage er selbe baz dâ van.
  - lg@couplet[n=2282]:
    - l[n=4563]: ir cleider wâren ûf geleit
    - l[n=4564]: mit vierhande rîcheit
  - lg@couplet[n=2283]:
    - l[n=4565]: und was der vierer iegelîch
    - l[n=4566]: in ir ambete rîch.
  - lg@couplet[n=2284]:
    - l[n=4567]: daz eine daz was hôher muot;
    - l[n=4568]: daz ander daz was vollez guot;
  - lg@couplet[n=2285]:
    - l[n=4569]: daz dritte was bescheidenheit,
    - l[n=4570]: diu disiu zwei zesamene sneit;
  - lg@couplet[n=2286]:
    - l[n=4571]: daz vierde daz was höfscher sin,
    - l[n=4572]: der naete disen allen drin.
  - lg@couplet[n=2287]:
    - l[n=4573]: si worhten alle viere
    - l[n=4574]: vil rehte in ir maniere.
  - lg@couplet[n=2288]:
    - l[n=4575]: der hôhe muot der gerte,
    - l[n=4576]: daz volle guot gewerte,
  - lg@couplet[n=2289]:
    - l[n=4577]: bescheidenheit schuof unde sneit,
    - l[n=4578]: der sin der naete ir aller cleit
  - lg@couplet[n=2290]:
    - l[n=4579]: und ander ir feitiure,
    - l[n=4580]: baniere und covertiure
  - lg@couplet[n=2291]:
    - l[n=4581]: und anderen der ritter rât,
    - l[n=4582]: der den ritter bestât.
  - lg@couplet[n=2292]:
    - l[n=4583]: swaz sô daz ros und ouch den man
    - l[n=4584]: ze rittere geprüeven kan,
  - lg@couplet[n=2293]:
    - l[n=4585]: der geziuc was aller sêre rîch
    - l[n=4586]: und alsô rîch, daz iegelîch
  - lg@couplet[n=2294]:
    - l[n=4587]: einem künege wol gezaeme,
    - l[n=4588]: daz er swert dar inne naeme.
  - lg@couplet[n=2295]:
    - l[n=4589]: Sît die gesellen sint bereit
    - l[n=4590]: mit bescheidenlîcher rîcheit,
  - lg@couplet[n=2296]:
    - l[n=4591]: wie gevâhe ich nû mîn sprechen an,
    - l[n=4592]: daz ich den werden houbetman
  - lg@couplet[n=2297]:
    - l[n=4593]: Tristanden sô bereite
    - l[n=4594]: ze sîner swertleite,
  - lg@couplet[n=2298]:
    - l[n=4595]: daz man ez gerne verneme
    - l[n=4596]: und an dem maere wol gezeme?
  - lg@couplet[n=2299]:
    - l[n=4597]: ine weiz, waz ich dâ von gesage,
    - l[n=4598]: daz iu gelîche und iu behage
  - lg@couplet[n=2300]:
    - l[n=4599]: und schône an disem maere stê.
    - l[n=4600]: wan bî mînen tagen und ê
  - lg@couplet[n=2301]:
    - l[n=4601]: hât man sô rehte wol geseit
    - l[n=4602]: von werltlîcher zierheit,
  - lg@couplet[n=2302]:
    - l[n=4603]: 'von rîchem geraete:'
    - l[n=4604]: ob ich der sinne haete
  - lg@couplet[n=2303]:
    - l[n=4605]: zwelve, der ich einen hân,
    - l[n=4606]: mit den ich umbe solte gân,
  - lg@couplet[n=2304]:
    - l[n=4607]: und waere daz gevüege,
    - l[n=4608]: daz ich zwelf zungen trüege
  - lg@couplet[n=2305]:
    - l[n=4609]: in mîn eines munde,
    - l[n=4610]: der iegelîchiu kunde
  - lg@couplet[n=2306]:
    - l[n=4611]: sprechen, alse ich sprechen kan,
    - l[n=4612]: ine wiste wie gevâhen an,
  - lg@couplet[n=2307]:
    - l[n=4613]: daz ich von rîcheite
    - l[n=4614]: sô guotes iht geseite,
  - lg@couplet[n=2308]:
    - l[n=4615]: mane haete baz dâ von geseit.
    - l[n=4616]: jâ ritterlîchiu zierheit
  - lg@couplet[n=2309]:
    - l[n=4617]: diu ist sô manege wîs beschriben
    - l[n=4618]: und ist mit rede alsô zetriben,
  - lg@couplet[n=2310]:
    - l[n=4619]: daz ich niht kan gereden dar abe,
    - l[n=4620]: da von kein herze vröude habe.
  - lg@couplet[n=2311]:
    - l[n=4621]: Hartman der Ouwaere,
    - l[n=4622]: âhî, wie der diu maere
  - lg@couplet[n=2312]:
    - l[n=4623]: beide ûzen unde innen
    - l[n=4624]: mit worten und mit sinnen
  - lg@couplet[n=2313]:
    - l[n=4625]: durchverwet und durchzieret!
    - l[n=4626]: wie er mit rede figieret
  - lg@couplet[n=2314]:
    - l[n=4627]: der âventiure meine!
    - l[n=4628]: wie lûter und wie reine
  - lg@couplet[n=2315]:
    - l[n=4629]: sîniu cristallînen wortelîn
    - l[n=4630]: beidiu sint und iemer müezen sîn!
  - lg@couplet[n=2316]:
    - l[n=4631]: si koment den man mit siten an,
    - l[n=4632]: si tuont sich nâhen zuo dem man
  - lg@couplet[n=2317]:
    - l[n=4633]: und liebent rehtem muote.
    - l[n=4634]: swer guote rede ze guote
  - lg@couplet[n=2318]:
    - l[n=4635]: und ouch ze rehte kan verstân,
    - l[n=4636]: der muoz dem Ouwaere lân
  - lg@couplet[n=2319]:
    - l[n=4637]: sîn schapel und sîn lôrzwî.
    - l[n=4638]: swer nû des hasen geselle sî
  - lg@couplet[n=2320]:
    - l[n=4639]: und ûf der wortheide
    - l[n=4640]: hôchsprünge und wîtweide
  - lg@couplet[n=2321]:
    - l[n=4641]: mit bickelworten welle sîn
    - l[n=4642]: und ûf daz lôrschapelekîn
  - lg@couplet[n=2322]:
    - l[n=4643]: wân âne volge welle hân,
    - l[n=4644]: der lâze uns bî dem wâne stân.
  - lg@couplet[n=2323]:
    - l[n=4645]: wir wellen an der kür ouch wesen.
    - l[n=4646]: wir, die die bluomen helfen lesen,
  - lg@couplet[n=2324]:
    - l[n=4647]: mit den daz selbe loberîs
    - l[n=4648]: undervlohten ist in bluomen wîs,
  - lg@couplet[n=2325]:
    - l[n=4649]: wir wellen wizzen, wes er ger.
    - l[n=4650]: wan swer es ger, der springe her
  - lg@couplet[n=2326]:
    - l[n=4651]: und stecke sîne bluomen dar.
    - l[n=4652]: sô nemen wir an den bluomen war,
  - lg@couplet[n=2327]:
    - l[n=4653]: ob sî sô wol dar an gezemen,
    - l[n=4654]: daz wirz dem Ouwaere nemen
  - lg@couplet[n=2328]:
    - l[n=4655]: und geben ime daz lôrzwî.
    - l[n=4656]: sît aber noch nieman komen sî,
  - lg@couplet[n=2329]:
    - l[n=4657]: der ez billîcher süle hân,
    - l[n=4658]: sô helfe iu got, sô lâzen 'z stân.
  - lg@couplet[n=2330]:
    - l[n=4659]: wir ensuln ez nieman lâzen tragen,
    - l[n=4660]: sîniu wort ensîn vil wol getwagen,
  - lg@couplet[n=2331]:
    - l[n=4661]: sîn rede ensî ebene unde sleht,
    - l[n=4662]: ob ieman schône und ûfreht
  - lg@couplet[n=2332]:
    - l[n=4663]: mit ebenen sinnen dar getrabe,
    - l[n=4664]: daz er dar über iht besnabe.
  - lg@couplet[n=2333]:
    - l[n=4665]: vindaere wilder maere,
    - l[n=4666]: der maere wildenaere,
  - lg@couplet[n=2334]:
    - l[n=4667]: die mit den ketenen liegent
    - l[n=4668]: und stumpfe sinne triegent,
  - lg@couplet[n=2335]:
    - l[n=4669]: die golt von swachen sachen
    - l[n=4670]: den kinden kunnen machen
  - lg@couplet[n=2336]:
    - l[n=4671]: und ûz der bühsen giezen
    - l[n=4672]: 'stoubîne mergriezen:'
  - lg@couplet[n=2337]:
    - l[n=4673]: die bernt uns mit dem stocke schate,
    - l[n=4674]: niht mit dem grüenem meienblate,
  - lg@couplet[n=2338]:
    - l[n=4675]: mit zwîgen noch mit esten.
    - l[n=4676]: ir schate der tuot den gesten
  - lg@couplet[n=2339]:
    - l[n=4677]: vil selten in den ougen wol.
    - l[n=4678]: ob man der wârheit jehen sol,
  - lg@couplet[n=2340]:
    - l[n=4679]: dâne gât niht guotes muotes van,
    - l[n=4680]: dâne lît niht herzelustes an.
  - lg@couplet[n=2341]:
    - l[n=4681]: ir rede ist niht alsô gevar,
    - l[n=4682]: daz edele herze iht lache dar.
  - lg@couplet[n=2342]:
    - l[n=4683]: die selben wildenaere
    - l[n=4684]: si müezen tiutaere
  - lg@couplet[n=2343]:
    - l[n=4685]: mit ir maeren lâzen gân.
    - l[n=4686]: wirn mugen ir dâ nâch niht verstân,
  - lg@couplet[n=2344]:
    - l[n=4687]: als man si hoeret unde siht.
    - l[n=4688]: sône hân wir ouch der muoze niht,
  - lg@couplet[n=2345]:
    - l[n=4689]: daz wir die glôse suochen
    - l[n=4690]: in den swarzen buochen.
  - lg@couplet[n=2346]:
    - l[n=4691]: 'Noch ist der verwaere mêr:'
    - l[n=4692]: von Steinahe Blikêr,
  - lg@couplet[n=2347]:
    - l[n=4693]: diu sînen wort sint lussam.
    - l[n=4694]: si worhten vrouwen an der ram
  - lg@couplet[n=2348]:
    - l[n=4695]: von golde und ouch von sîden.
    - l[n=4696]: man möhte s' undersnîden
  - lg@couplet[n=2349]:
    - l[n=4697]: mit criecheschen borten.
    - l[n=4698]: er hât den wunsch von worten.
  - lg@couplet[n=2350]:
    - l[n=4699]: sînen sin den reinen
    - l[n=4700]: ich waene daz in feinen
  - lg@couplet[n=2351]:
    - l[n=4701]: ze wundere haben gespunnen
    - l[n=4702]: und haben in in ir brunnen
  - lg@couplet[n=2352]:
    - l[n=4703]: geliutert unde gereinet.
    - l[n=4704]: er ist binamen gefeinet.
  - lg@couplet[n=2353]:
    - l[n=4705]: sîn zunge, diu die harpfen treit,
    - l[n=4706]: 'diu hât zwô volle saelekeit:'
  - lg@couplet[n=2354]:
    - l[n=4707]: daz sint diu wort, daz ist der sin.
    - l[n=4708]: diu zwei diu harpfent under in
  - lg@couplet[n=2355]:
    - l[n=4709]: ir maere in vremedem prîse.
    - l[n=4710]: der selbe wortwîse,
  - lg@couplet[n=2356]:
    - l[n=4711]: nemt war, wie der hier under
    - l[n=4712]: an dem umbehange wunder
  - lg@couplet[n=2357]:
    - l[n=4713]: mit spaeher rede entwirfet;
    - l[n=4714]: wie er diu mezzer wirfet
  - lg@couplet[n=2358]:
    - l[n=4715]: mit behendeclîchen rîmen!
    - l[n=4716]: wie kan er rîme lîmen,
  - lg@couplet[n=2359]:
    - l[n=4717]: als ob si dâ gewahsen sîn!
    - l[n=4718]: ez ist noch der geloube mîn,
  - lg@couplet[n=2360]:
    - l[n=4719]: daz er buoch unde buochstabe
    - l[n=4720]: vür vedern an gebunden habe;
  - lg@couplet[n=2361]:
    - l[n=4721]: wan wellet ir sîn nemen war,
    - l[n=4722]: sîniu wort diu sweiment alse der ar.
  - lg@couplet[n=2362]:
    - l[n=4723]: Wen mag ich nû mêr ûz gelesen?
    - l[n=4724]: ir ist und ist genuoc gewesen
  - lg@couplet[n=2363]:
    - l[n=4725]: vil sinnic und vil rederîch.
    - l[n=4726]: von Veldeken Heinrîch
  - lg@couplet[n=2364]:
    - l[n=4727]: der sprach ûz vollen sinnen.
    - l[n=4728]: wie wol sang er von minnen!
  - lg@couplet[n=2365]:
    - l[n=4729]: wie schône er sînen sin besneit!
    - l[n=4730]: ich waene, er sîne wîsheit
  - lg@couplet[n=2366]:
    - l[n=4731]: ûz Pegases urspringe nam,
    - l[n=4732]: von dem diu wîsheit elliu kam.
  - lg@couplet[n=2367]:
    - l[n=4733]: ine hân sîn selbe niht gesehen;
    - l[n=4734]: nu hoere ich aber die besten jehen
  - lg@couplet[n=2368]:
    - l[n=4735]: die, die bî sînen jâren
    - l[n=4736]: und sît her meister wâren,
  - lg@couplet[n=2369]:
    - l[n=4737]: 'die selben gebent im einen prîs:'
    - l[n=4738]: er inpfete daz erste rîs
  - lg@couplet[n=2370]:
    - l[n=4739]: in tiutischer zungen.
    - l[n=4740]: dâ von sît este ersprungen,
  - lg@couplet[n=2371]:
    - l[n=4741]: von den die bluomen kâmen,
    - l[n=4742]: dâ sî die spaehe ûz nâmen
  - lg@couplet[n=2372]:
    - l[n=4743]: der meisterlîchen vünde.
    - l[n=4744]: und ist diu selbe künde
  - lg@couplet[n=2373]:
    - l[n=4745]: sô wîten gebreitet,
    - l[n=4746]: sô manege wîs zeleitet,
  - lg@couplet[n=2374]:
    - l[n=4747]: daz alle, die nu sprechent,
    - l[n=4748]: daz die den wunsch dâ brechent
  - lg@couplet[n=2375]:
    - l[n=4749]: von bluomen und von rîsen
    - l[n=4750]: an worten unde an wîsen.
  - lg@couplet[n=2376]:
    - l[n=4751]: Der nahtegalen der ist vil,
    - l[n=4752]: 'von den ich nû niht sprechen wil:'
  - lg@couplet[n=2377]:
    - l[n=4753]: si enhoerent niht ze dirre schar.
    - l[n=4754]: durch daz sprich ich niht anders dar,
  - lg@couplet[n=2378]:
    - l[n=4755]: 'wan daz ich iemer sprechen sol:'
    - l[n=4756]: sî kunnen alle ir ambet wol
  - lg@couplet[n=2379]:
    - l[n=4757]: und singent wol ze prîse
    - l[n=4758]: ir süeze sumerwîse.
  - lg@couplet[n=2380]:
    - l[n=4759]: ir stimme ist lûter unde guot,
    - l[n=4760]: si gebent der werlde hôhen muot
  - lg@couplet[n=2381]:
    - l[n=4761]: und tuont rehte in dem herzen wol.
    - l[n=4762]: diu werlt diu waere unruoches vol
  - lg@couplet[n=2382]:
    - l[n=4763]: und lebete rehte als âne ir danc
    - l[n=4764]: wan der vil liebe vogelsanc.
  - lg@couplet[n=2383]:
    - l[n=4765]: der ermant vil dicke den man,
    - l[n=4766]: der ie ze liebe muot gewan,
  - lg@couplet[n=2384]:
    - l[n=4767]: beidiu liebes unde guotes
    - l[n=4768]: und maneger hande muotes,
  - lg@couplet[n=2385]:
    - l[n=4769]: der edelem herzen sanfte tuot.
    - l[n=4770]: ez wecket vriuntlîchen muot,
  - lg@couplet[n=2386]:
    - l[n=4771]: hie von kumt inneclîch gedanc,
    - l[n=4772]: sô der vil liebe vogelsanc
  - lg@couplet[n=2387]:
    - l[n=4773]: der werlde ir lieb beginnet zalen.
    - l[n=4774]: "'nu sprechet umb die nahtegalen!'"
  - lg@couplet[n=2388]:
    - l[n=4775]: die sint ir dinges wol bereit
    - l[n=4776]: und kunnen alle ir senede leit
  - lg@couplet[n=2389]:
    - l[n=4777]: sô wol besingen unde besagen.
    - l[n=4778]: welhiu sol ir baniere tragen,
  - lg@couplet[n=2390]:
    - l[n=4779]: sît diu von Hagenouwe,
    - l[n=4780]: ir aller leitevrouwe
  - lg@couplet[n=2391]:
    - l[n=4781]: der werlde alsus geswigen ist,
    - l[n=4782]: diu aller doene houbetlist
  - lg@couplet[n=2392]:
    - l[n=4783]: versigelt in ir zungen truoc?
    - l[n=4784]: von der denk ich vil unde genuoc,
  - lg@couplet[n=2393]:
    - l[n=4785]: ( ich meine aber von ir doenen
    - l[n=4786]: den süezen, den schoenen),
  - lg@couplet[n=2394]:
    - l[n=4787]: wâ sî der sô vil naeme,
    - l[n=4788]: wannen ir daz wunder kaeme
  - lg@couplet[n=2395]:
    - l[n=4789]: sô maneger wandelunge.
    - l[n=4790]: ich waene, Orphêes zunge,
  - lg@couplet[n=2396]:
    - l[n=4791]: diu alle doene kunde,
    - l[n=4792]: diu doenete ûz ir munde.
  - lg@couplet[n=2397]:
    - l[n=4793]: Sît daz man der nû niht enhât,
    - l[n=4794]: sô gebet uns eteslîchen rât!
  - lg@couplet[n=2398]:
    - l[n=4795]: 'ein saelic man der spreche dar:'
    - l[n=4796]: wer leitet nû die lieben schar?
  - lg@couplet[n=2399]:
    - l[n=4797]: wer wîset diz gesinde?
    - l[n=4798]: ich waene, ich sî wol vinde,
  - lg@couplet[n=2400]:
    - l[n=4799]: diu die baniere vüeren sol.
    - l[n=4800]: ir meisterinne kan ez wol,
  - lg@couplet[n=2401]:
    - l[n=4801]: diu von der Vogelweide.
    - l[n=4802]: hî wie diu über heide
  - lg@couplet[n=2402]:
    - l[n=4803]: mit hôher stimme schellet!
    - l[n=4804]: waz wunders sî stellet!
  - lg@couplet[n=2403]:
    - l[n=4805]: wie spaehe s' organieret!
    - l[n=4806]: wie s' ir sanc wandelieret E
  - lg@couplet[n=2404]:
    - l[n=4807]: ich meine aber in dem dône
    - l[n=4808]: dâ her von Zythêrône,
  - lg@couplet[n=2405]:
    - l[n=4809]: dâ diu gotinne Minne
    - l[n=4810]: gebiutet ûf und inne!
  - lg@couplet[n=2406]:
    - l[n=4811]: diust dâ ze hove kameraerîn.
    - l[n=4812]: diu sol ir leitaerinne sîn!
  - lg@couplet[n=2407]:
    - l[n=4813]: diu wîset sî ze wunsche wol,
    - l[n=4814]: diu weiz wol, wâ si suochen sol
  - lg@couplet[n=2408]:
    - l[n=4815]: der minnen melodîe.
    - l[n=4816]: si unde ir cumpanîe
  - lg@couplet[n=2409]:
    - l[n=4817]: die müezen sô gesingen,
    - l[n=4818]: daz sî ze vröuden bringen
  - lg@couplet[n=2410]:
    - l[n=4819]: ir trûren unde ir senedez clagen.
    - l[n=4820]: und daz geschehe bî mînen tagen!
  - lg@couplet[n=2411]:
    - l[n=4821]: Nû hân ich rede genuoge
    - l[n=4822]: von guoter liute vuoge
  - lg@couplet[n=2412]:
    - l[n=4823]: gevüegen liuten vür geleit.
    - l[n=4824]: ie noch ist Tristan umbereit
  - lg@couplet[n=2413]:
    - l[n=4825]: ze sîner swertleite.
    - l[n=4826]: ine weiz, wie in bereite.
  - lg@couplet[n=2414]:
    - l[n=4827]: der sin wil niender dar zuo.
    - l[n=4828]: sone weiz diu zunge, waz si tuo
  - lg@couplet[n=2415]:
    - l[n=4829]: al eine und âne des sinnes rât,
    - l[n=4830]: von dem s' ir ambet allez hât.
  - lg@couplet[n=2416]:
    - l[n=4831]: waz aber in werre, in beiden,
    - l[n=4832]: 'des wil ich iuch bescheiden:'
  - lg@couplet[n=2417]:
    - l[n=4833]: si zwei hât daz verirret,
    - l[n=4834]: daz tûsenden wirret.
  - lg@couplet[n=2418]:
    - l[n=4835]: dem man, der niht wol reden kan,
    - l[n=4836]: kumt dem ein rederîcher man,
  - lg@couplet[n=2419]:
    - l[n=4837]: im erlischet in dem munde
    - l[n=4838]: daz selbe, daz er kunde.
  - lg@couplet[n=2420]:
    - l[n=4839]: ich waene, mir ist alsam geschehen.
    - l[n=4840]: ich sihe und hân biz her gesehen
  - lg@couplet[n=2421]:
    - l[n=4841]: sô manegen schône redenden man,
    - l[n=4842]: daz ich des niht gereden kan,
  - lg@couplet[n=2422]:
    - l[n=4843]: ezn dunke mich dâ wider ein wint,
    - l[n=4844]: als nû die liute redende sint.
  - lg@couplet[n=2423]:
    - l[n=4845]: man sprichet nû sô rehte wol,
    - l[n=4846]: daz ich von grôzem rehte sol
  - lg@couplet[n=2424]:
    - l[n=4847]: mîner worte nemen war
    - l[n=4848]: und sehen, daz s' alsô sîn gevar,
  - lg@couplet[n=2425]:
    - l[n=4849]: als ich wolte, daz si waeren
    - l[n=4850]: an vremeder liute maeren
  - lg@couplet[n=2426]:
    - l[n=4851]: und alse ich rede geprüeven kan
    - l[n=4852]: an einem anderen man.
  - lg@couplet[n=2427]:
    - l[n=4853]: nune weiz ich, wie 's beginne.
    - l[n=4854]: mîn zunge und mîne sinne
  - lg@couplet[n=2428]:
    - l[n=4855]: die enmugen mir niht ze helfe komen.
    - l[n=4856]: mir ist von worten genomen
  - lg@couplet[n=2429]:
    - l[n=4857]: enmitten ûz dem munde
    - l[n=4858]: daz selbe, daz ich kunde.
  - lg@couplet[n=2430]:
    - l[n=4859]: Hie zuo enweiz ich, waz getuo,
    - l[n=4860]: ich entuo daz eine dar zuo,
  - lg@couplet[n=2431]:
    - l[n=4861]: 'deiswâr daz ich noch nie getete:'
    - l[n=4862]: mîne vlêhe und mîne bete
  - lg@couplet[n=2432]:
    - l[n=4863]: die wil ich êrste senden
    - l[n=4864]: mit herzen und mit henden
  - lg@couplet[n=2433]:
    - l[n=4865]: hin wider Elicône
    - l[n=4866]: ze dem niunvalten trône,
  - lg@couplet[n=2434]:
    - l[n=4867]: von dem die brunnen diezent,
    - l[n=4868]: ûz den die gâbe vliezent
  - lg@couplet[n=2435]:
    - l[n=4869]: der worte unde der sinne.
    - l[n=4870]: der wirt, die niun wirtinne,
  - lg@couplet[n=2436]:
    - l[n=4871]: Apolle und die Camênen,
    - l[n=4872]: der ôren niun Sirênen,
  - lg@couplet[n=2437]:
    - l[n=4873]: die dâ ze hove der gâben pflegent,
    - l[n=4874]: ir genâde teilent unde wegent,
  - lg@couplet[n=2438]:
    - l[n=4875]: als s' ir der werlde gunnen,
    - l[n=4876]: die gebent ir sinne brunnen
  - lg@couplet[n=2439]:
    - l[n=4877]: sô volleclîche manegem man,
    - l[n=4878]: daz sî mir einen trahen dâ van
  - lg@couplet[n=2440]:
    - l[n=4879]: mit êren niemer mugen versagen.
    - l[n=4880]: und mag ouch ich den dâ bejagen,
  - lg@couplet[n=2441]:
    - l[n=4881]: so behalte ich mîne stat dâ wol,
    - l[n=4882]: da man sî mit rede behalten sol.
  - lg@couplet[n=2442]:
    - l[n=4883]: der selbe trahen der eine
    - l[n=4884]: der ist ouch nie sô cleine,
  - lg@couplet[n=2443]:
    - l[n=4885]: er enmüeze mir verrihten,
    - l[n=4886]: verrihtende beslihten
  - lg@couplet[n=2444]:
    - l[n=4887]: beidiu zungen unde sin,
    - l[n=4888]: an den ich sus entrihtet bin.
  - lg@couplet[n=2445]:
    - l[n=4889]: diu mînen wort muoz er mir lân
    - l[n=4890]: durch den vil liehten tegel gân
  - lg@couplet[n=2446]:
    - l[n=4891]: der camênischen sinne
    - l[n=4892]: und muoz mir diu dar inne
  - lg@couplet[n=2447]:
    - l[n=4893]: ze vremedem wunder eiten,
    - l[n=4894]: dem wunsche bereiten
  - lg@couplet[n=2448]:
    - l[n=4895]: als golt von Arâbe.
    - l[n=4896]: die selben gotes gâbe
  - lg@couplet[n=2449]:
    - l[n=4897]: des wâren Elicônes,
    - l[n=4898]: des oberesten trônes,
  - lg@couplet[n=2450]:
    - l[n=4899]: von dem diu wort enspringent,
    - l[n=4900]: diu durch daz ôre clingent
  - lg@couplet[n=2451]:
    - l[n=4901]: und in daz herze lachent,
    - l[n=4902]: die rede durchliuhtec machent
  - lg@couplet[n=2452]:
    - l[n=4903]: als eine erwelte gimme,
    - l[n=4904]: die geruochen mîne stimme
  - lg@couplet[n=2453]:
    - l[n=4905]: und mîne bete erhoeren
    - l[n=4906]: oben in ir himelkoeren
  - lg@couplet[n=2454]:
    - l[n=4907]: und rehte als ich gebeten hân!
    - l[n=4908]: Nu diz lât allez sîn getân,
  - lg@couplet[n=2455]:
    - l[n=4909]: daz ich des alles sî gewert,
    - l[n=4910]: des ich von worten hân gegert,
  - lg@couplet[n=2456]:
    - l[n=4911]: und habe des alles vollen hort,
    - l[n=4912]: senfte allen ôren mîniu wort,
  - lg@couplet[n=2457]:
    - l[n=4913]: ber iegelîchem herzen schate
    - l[n=4914]: mit dem ingrüenen lindenblate,
  - lg@couplet[n=2458]:
    - l[n=4915]: gê mîner rede als ebene mite,
    - l[n=4916]: daz ich ir an iegelîchem trite
  - lg@couplet[n=2459]:
    - l[n=4917]: rûme unde reine ir strâze
    - l[n=4918]: noch an ir strâze enlâze
  - lg@couplet[n=2460]:
    - l[n=4919]: dekeiner slahte stoubelîn,
    - l[n=4920]: ezn müeze dan gescheiden sîn,
  - lg@couplet[n=2461]:
    - l[n=4921]: und daz si niuwan ûfe clê
    - l[n=4922]: unde ûf liehten bluomen gê;
  - lg@couplet[n=2462]:
    - l[n=4923]: dannoch gewende ich mînen sin,
    - l[n=4924]: sô cleine als ich gesinnet bin,
  - lg@couplet[n=2463]:
    - l[n=4925]: kûme oder niemer dar an,
    - l[n=4926]: dar an sich alsô manic man
  - lg@couplet[n=2464]:
    - l[n=4927]: versuochet und verpirset hât.
    - l[n=4928]: deiswâr ich sol es haben rât.
  - lg@couplet[n=2465]:
    - l[n=4929]: Wan kêrte ich alle mîne craft
    - l[n=4930]: ze ritters bereitschaft,
  - lg@couplet[n=2466]:
    - l[n=4931]: als weizgot maneger hât getân,
    - l[n=4932]: und seite iu daz, wie Vulkân
  - lg@couplet[n=2467]:
    - l[n=4933]: der wîse, der maere,
    - l[n=4934]: der guote listmachaere
  - lg@couplet[n=2468]:
    - l[n=4935]: Tristande sînen halsperc,
    - l[n=4936]: swert unde hosen und ander werc,
  - lg@couplet[n=2469]:
    - l[n=4937]: daz den ritter sol bestân,
    - l[n=4938]: durch sîne hende lieze gân
  - lg@couplet[n=2470]:
    - l[n=4939]: schône und nâch meisterlîchem site;
    - l[n=4940]: wie er 'm entwürfe unde snite,
  - lg@couplet[n=2471]:
    - l[n=4941]: den kuonheit nie bevilte,
    - l[n=4942]: den eber an dem schilte;
  - lg@couplet[n=2472]:
    - l[n=4943]: wie er 'm den helm betihte
    - l[n=4944]: und oben dar ûf rihte
  - lg@couplet[n=2473]:
    - l[n=4945]: al nâch der minnen quâle
    - l[n=4946]: die viurîne strâle;
  - lg@couplet[n=2474]:
    - l[n=4947]: wie er im al besunder
    - l[n=4948]: ze wunsche und ze wunder
  - lg@couplet[n=2475]:
    - l[n=4949]: bereite ein und ander
    - l[n=4950]: und wie mîn vrou Cassander,
  - lg@couplet[n=2476]:
    - l[n=4951]: diu wîse Troiaerinne,
    - l[n=4952]: ir liste und alle ir sinne
  - lg@couplet[n=2477]:
    - l[n=4953]: dar zuo haete gewant,
    - l[n=4954]: daz sî Tristande sîn gewant
  - lg@couplet[n=2478]:
    - l[n=4955]: berihte und bereite
    - l[n=4956]: nâch solher wîsheite,
  - lg@couplet[n=2479]:
    - l[n=4957]: sô si 'z aller beste
    - l[n=4958]: von ir sinnen weste,
  - lg@couplet[n=2480]:
    - l[n=4959]: der geist ze himele, als ich 'z las,
    - l[n=4960]: 'von den goten gefeinet was:'
  - lg@couplet[n=2481]:
    - l[n=4961]: waz haete daz iht ander craft
    - l[n=4962]: dan alse ich die geselleschaft
  - lg@couplet[n=2482]:
    - l[n=4963]: Tristandes ê bereite
    - l[n=4964]: ze sîner swertleite?
  - lg@couplet[n=2483]:
    - l[n=4965]: mag ich die volge von iu hân,
    - l[n=4966]: sô ist mîn wân alsô getân,
  - lg@couplet[n=2484]:
    - l[n=4967]: 'und weiz daz wol: muot unde guot,'
    - l[n=4968]: swer zuo den zwein gerâten tuot
  - lg@couplet[n=2485]:
    - l[n=4969]: bescheidenheit und höfschen sin,
    - l[n=4970]: diu vieriu würkent under in
  - lg@couplet[n=2486]:
    - l[n=4971]: als wol als ieman ander.
    - l[n=4972]: jâ Vulkân und Cassander
  - lg@couplet[n=2487]:
    - l[n=4973]: diu zwei bereiten ritter nie
    - l[n=4974]: baz ze prîse danne ouch die.
  - lg@couplet[n=2488]:
    - l[n=4975]: Sît nû die vier rîcheite
    - l[n=4976]: rîlîche swertleite
  - lg@couplet[n=2489]:
    - l[n=4977]: sus kunnen gesprûvieren,
    - l[n=4978]: so bevelhen wir in vieren
  - lg@couplet[n=2490]:
    - l[n=4979]: unsern vriunt Tristanden.
    - l[n=4980]: die nemen in ze handen,
  - lg@couplet[n=2491]:
    - l[n=4981]: bereiten uns den werden man,
    - l[n=4982]: sît ez niht bezzer werden kan,
  - lg@couplet[n=2492]:
    - l[n=4983]: mit dem geziuge und mit dem snite,
    - l[n=4984]: dâ sîne reitgesellen mite
  - lg@couplet[n=2493]:
    - l[n=4985]: sô schône sint bereitet.
    - l[n=4986]: sus sî Tristan geleitet
  - lg@couplet[n=2494]:
    - l[n=4987]: ze hove und ouch ze ringe,
    - l[n=4988]: mit allem sînem dinge
  - lg@couplet[n=2495]:
    - l[n=4989]: sînen gesellen ebengelîch,
    - l[n=4990]: ebenziere und ebenrîch.
  - lg@couplet[n=2496]:
    - l[n=4991]: ich meine aber an der waete,
    - l[n=4992]: die mannes hant dâ naete,
  - lg@couplet[n=2497]:
    - l[n=4993]: niht an der an gebornen wât,
    - l[n=4994]: diu von des herzen kamere gât,
  - lg@couplet[n=2498]:
    - l[n=4995]: die sî dâ heizent edelen muot,
    - l[n=4996]: diu den man wolgemuoten tuot
  - lg@couplet[n=2499]:
    - l[n=4997]: und werdet lîp unde leben.
    - l[n=4998]: diu wât wart den gesellen geben
  - lg@couplet[n=2500]:
    - l[n=4999]: dem hêrren ungelîche.
    - l[n=5000]: jâ weizgot der muotrîche,
  - lg@couplet[n=2501]:
    - l[n=5001]: der êregire Tristan
    - l[n=5002]: truoc sunderlîchiu cleider an
  - lg@couplet[n=2502]:
    - l[n=5003]: von gebâre und von gelâze
    - l[n=5004]: gezieret ûz der mâze.
  - lg@couplet[n=2503]:
    - l[n=5005]: er haete s' alle an schoenen siten
    - l[n=5006]: unde an tugenden übersniten.
  - lg@couplet[n=2504]:
    - l[n=5007]: und iedoch an der waete,
    - l[n=5008]: die mannes hant dâ naete,
  - lg@couplet[n=2505]:
    - l[n=5009]: da enwas niht underscheidunge an.
    - l[n=5010]: des truoc der werde houbetman
  - lg@couplet[n=2506]:
    - l[n=5011]: in allen gelîche.
    - l[n=5012]: Sus was der muotrîche,
  - lg@couplet[n=2507]:
    - l[n=5013]: der voget von Parmenîe
    - l[n=5014]: und al sîn massenîe
  - lg@couplet[n=2508]:
    - l[n=5015]: ze münster mit ein ander komen
    - l[n=5016]: und haeten messe vernomen
  - lg@couplet[n=2509]:
    - l[n=5017]: und ouch enpfangen den segen,
    - l[n=5018]: des man in dâ solte pflegen.
  - lg@couplet[n=2510]:
    - l[n=5019]: Marke nam dô Tristanden
    - l[n=5020]: sînen neven ze handen,
  - lg@couplet[n=2511]:
    - l[n=5021]: swert unde sporn stricte er im an.
    - l[n=5022]: "'sich' sprach er 'neve Tristan,"
  - lg@couplet[n=2512]:
    - l[n=5023]: sît dir nû swert gesegenet ist
    - l[n=5024]: und sît dû ritter worden bist,
  - lg@couplet[n=2513]:
    - l[n=5025]: nû bedenke ritterlîchen prîs
    - l[n=5026]: und ouch dich selben, wer dû sîs.
  - lg@couplet[n=2514]:
    - l[n=5027]: dîn geburt und dîn edelkeit
    - l[n=5028]: sî dînen ougen vür geleit.
  - lg@couplet[n=2515]:
    - l[n=5029]: wis diemüete und wis unbetrogen,
    - l[n=5030]: wis wârhaft und wis wolgezogen;
  - lg@couplet[n=2516]:
    - l[n=5031]: den armen den wis iemer guot,
    - l[n=5032]: den rîchen iemer hochgemuot;
  - lg@couplet[n=2517]:
    - l[n=5033]: ziere unde werde dînen lîp,
    - l[n=5034]: êre unde minne elliu wîp;
  - lg@couplet[n=2518]:
    - l[n=5035]: wis milte unde getriuwe
    - l[n=5036]: und iemer dar an niuwe!
  - lg@couplet[n=2519]:
    - l[n=5037]: wan ûf mîn êre nim ich daz,
    - l[n=5038]: daz golt noch zobel gestuont nie baz
  - lg@couplet[n=2520]:
    - l[n=5039]: dem sper unde dem schilte
    - l[n=5040]: dan triuwe unde milte.'
  - lg@couplet[n=2521]:
    - l[n=5041]: Hie mite bôt er im den schilt dar.
    - l[n=5042]: "er kuste in und sprach: 'neve, nû var"
  - lg@couplet[n=2522]:
    - l[n=5043]: und gebe dir got durch sîne craft
    - l[n=5044]: heil ze dîner ritterschaft!
  - lg@couplet[n=2523]:
    - l[n=5045]: wis iemer höfsch, wis iemer vrô!'
    - l[n=5046]: Tristan verrihte aber dô
  - lg@couplet[n=2524]:
    - l[n=5047]: sîne gesellen an der stete,
    - l[n=5048]: rehte als in sîn oeheim tete,
  - lg@couplet[n=2525]:
    - l[n=5049]: an swerte, an sporn, an schilte.
    - l[n=5050]: diemüete, triuwe, milte
  - lg@couplet[n=2526]:
    - l[n=5051]: die leite er iegelîches kür
    - l[n=5052]: mit bescheidenlîcher lêre vür.
  - lg@couplet[n=2527]:
    - l[n=5053]: und enwart ouch dâ nimê gebiten.
    - l[n=5054]: gebuhurdieret unde geriten
  - lg@couplet[n=2528]:
    - l[n=5055]: wart dâ, zewâre deist mîn wân.
    - l[n=5056]: wie s' aber von ringe liezen gân,
  - lg@couplet[n=2529]:
    - l[n=5057]: wie sî mit scheften staechen,
    - l[n=5058]: wie vil sî der zebraechen E
  - lg@couplet[n=2530]:
    - l[n=5059]: 'daz suln die garzûne sagen:'
    - l[n=5060]: die hulfen ez zesamene tragen.
  - lg@couplet[n=2531]:
    - l[n=5061]: ine mag ir buhurdieren
    - l[n=5062]: niht allez becrôieren,
  - lg@couplet[n=2532]:
    - l[n=5063]: wan einen dienest biute ich in,
    - l[n=5064]: 'des ich in sêre willic bin:'
  - lg@couplet[n=2533]:
    - l[n=5065]: daz sich ir aller êre
    - l[n=5066]: an allen dingen mêre
  - lg@couplet[n=2534]:
    - l[n=5067]: und in got ritterlîchez leben
    - l[n=5068]: z' ir ritterschefte müeze geben!
  - milestone[unit=chapter,n=9]
  - label[lg=deu-Latn]: Heimfahrt und Rache
  - lg@couplet[n=2535]:
    - l[n=5069]: Truoc ieman lebender staete leit
    - l[n=5070]: bî staeteclîcher saelekeit,
  - lg@couplet[n=2536]:
    - l[n=5071]: sô truoc Tristan ie staete leit
    - l[n=5072]: bî staeteclîcher saelekeit.
  - lg@couplet[n=2537]:
    - l[n=5073]: 'Als ich ez iu bescheiden wil:'
    - l[n=5074]: im was ein endeclîchez zil
  - lg@couplet[n=2538]:
    - l[n=5075]: gegeben der zweier dinge,
    - l[n=5076]: leides unde linge.
  - lg@couplet[n=2539]:
    - l[n=5077]: wan allez daz, des er began,
    - l[n=5078]: dâ lang im allerdickest an
  - lg@couplet[n=2540]:
    - l[n=5079]: und was ie leit der linge bî,
    - l[n=5080]: swie ungelîch diz jenem sî.
  - lg@couplet[n=2541]:
    - l[n=5081]: sus wâren diu zwei conterfeit,
    - l[n=5082]: staetiu linge und wernde leit,
  - lg@couplet[n=2542]:
    - l[n=5083]: gesellet an dem einen man.
    - l[n=5084]: "'sô helfe iu got, nu sprechet an:"
  - lg@couplet[n=2543]:
    - l[n=5085]: Tristan der hât nû swert genomen
    - l[n=5086]: und ist ze rîcher linge komen
  - lg@couplet[n=2544]:
    - l[n=5087]: mit ritterlîcher werdekeit.
    - l[n=5088]: lât hoeren, welher hande leit
  - lg@couplet[n=2545]:
    - l[n=5089]: haete er bî dirre linge?'
    - l[n=5090]: weiz got an einem dinge,
  - lg@couplet[n=2546]:
    - l[n=5091]: daz iegelîchem herzen ie
    - l[n=5092]: 'und ouch dem sînen nâhe gie:'
  - lg@couplet[n=2547]:
    - l[n=5093]: daz ime der vater was erslagen,
    - l[n=5094]: als er Rûâlen hôrte sagen,
  - lg@couplet[n=2548]:
    - l[n=5095]: daz qual in in dem muote.
    - l[n=5096]: alsus was übel bî guote,
  - lg@couplet[n=2549]:
    - l[n=5097]: bî linge schade, bî liebe leit
    - l[n=5098]: eines herzen staetiu sicherheit.
  - lg@couplet[n=2550]:
    - l[n=5099]: Ir aller jehe lît dar an,
    - l[n=5100]: haz der lige ie dem jungen man
  - lg@couplet[n=2551]:
    - l[n=5101]: mit groezerem ernest an
    - l[n=5102]: dan einem stündigen man.
  - lg@couplet[n=2552]:
    - l[n=5103]: Ob aller sîner werdekeit
    - l[n=5104]: sô swebete Tristande ie daz leit
  - lg@couplet[n=2553]:
    - l[n=5105]: und daz verborgen ungemach,
    - l[n=5106]: daz nieman lebender an im sach,
  - lg@couplet[n=2554]:
    - l[n=5107]: daz im Riwalînes tôt
    - l[n=5108]: und Morgânes leben bôt.
  - lg@couplet[n=2555]:
    - l[n=5109]: daz leit lag ime mit sorgen an.
    - l[n=5110]: der sorcsame Tristan
  - lg@couplet[n=2556]:
    - l[n=5111]: und sîn getriulîcher rât,
    - l[n=5112]: der noch von triuwen namen hât,
  - lg@couplet[n=2557]:
    - l[n=5113]: der saelige Foitenant,
    - l[n=5114]: die bereiteten zehant
  - lg@couplet[n=2558]:
    - l[n=5115]: mit rîchem geraete,
    - l[n=5116]: des man den wunsch dâ haete,
  - lg@couplet[n=2559]:
    - l[n=5117]: eine rîlîche barken.
    - l[n=5118]: sus kâmen sî vür Marken.
  - lg@couplet[n=2560]:
    - l[n=5119]: "Tristan sprach: 'lieber hêrre mîn,"
    - l[n=5120]: ez sol mit iuwern hulden sîn,
  - lg@couplet[n=2561]:
    - l[n=5121]: daz ich ze Parmenîe var
    - l[n=5122]: und neme nâch iuwerm râte war,
  - lg@couplet[n=2562]:
    - l[n=5123]: wie unser dinc dâ sî gewant
    - l[n=5124]: umbe liut und umbe lant,
  - lg@couplet[n=2563]:
    - l[n=5125]: daz ir dâ sprechet, ez sî mîn.'
    - l[n=5126]: "Der künec sprach: 'neve, diz sol sîn."
  - lg@couplet[n=2564]:
    - l[n=5127]: swie kûme ich dîn doch müge enbern,
    - l[n=5128]: ich wil dich dirre bete gewern.
  - lg@couplet[n=2565]:
    - l[n=5129]: var heim ze Parmenîe,
    - l[n=5130]: dû und dîn cumpanîe.
  - lg@couplet[n=2566]:
    - l[n=5131]: bedarft dû ritterschefte mê,
    - l[n=5132]: die nim, als dir ze muote stê.
  - lg@couplet[n=2567]:
    - l[n=5133]: nim ros, nim silber unde golt
    - l[n=5134]: und swes dû bedürfen solt,
  - lg@couplet[n=2568]:
    - l[n=5135]: als dû 's bedürfen wellest.
    - l[n=5136]: und swen dû dir gesellest,
  - lg@couplet[n=2569]:
    - l[n=5137]: dem biut ez sô mit guote,
    - l[n=5138]: mit geselleclîchem muote,
  - lg@couplet[n=2570]:
    - l[n=5139]: daz er dîn dienest gerne sî
    - l[n=5140]: und dir mit triuwen wese bî.
  - lg@couplet[n=2571]:
    - l[n=5141]: vil lieber neve, wirb unde lebe,
    - l[n=5142]: als dir dîn vater lêre gebe,
  - lg@couplet[n=2572]:
    - l[n=5143]: der getriuwe Rûal, der hie stât,
    - l[n=5144]: der michel triuwe und êre hât
  - lg@couplet[n=2573]:
    - l[n=5145]: mit dir begangen unze her.
    - l[n=5146]: und sî daz dich des got gewer,
  - lg@couplet[n=2574]:
    - l[n=5147]: daz dû dich dâ verrihtest
    - l[n=5148]: und dîn dinc dâ beslihtest
  - lg@couplet[n=2575]:
    - l[n=5149]: nâch vrumen und nâch êren,
    - l[n=5150]: sô soltu wider kêren.
  - lg@couplet[n=2576]:
    - l[n=5151]: kêre wider her ze mir.
    - l[n=5152]: 'ein dinc lob ich und leiste dir:'
  - lg@couplet[n=2577]:
    - l[n=5153]: sê mîne triuwe in dîne hant,
    - l[n=5154]: daz ich dir mîn guot und mîn lant
  - lg@couplet[n=2578]:
    - l[n=5155]: iemer gelîche teile.
    - l[n=5156]: und sî 'z an dînem heile,
  - lg@couplet[n=2579]:
    - l[n=5157]: daz dû mich sülest überleben,
    - l[n=5158]: sô sî dir allez z' eigene geben.
  - lg@couplet[n=2580]:
    - l[n=5159]: wan ich wil durch den willen dîn
    - l[n=5160]: êlîches wîbes âne sîn,
  - lg@couplet[n=2581]:
    - l[n=5161]: die wîle ich iemer leben sol.
    - l[n=5162]: neve, dû hâst vernomen wol
  - lg@couplet[n=2582]:
    - l[n=5163]: mîne bete und mînen sin.
    - l[n=5164]: bistû mir holt, als ich dir bin,
  - lg@couplet[n=2583]:
    - l[n=5165]: treistû mir herze, als ich dir trage,
    - l[n=5166]: weiz got sô sul wir unser tage
  - lg@couplet[n=2584]:
    - l[n=5167]: vrôlîche mit ein ander leben.
    - l[n=5168]: hie mite sî dir urloup gegeben.
  - lg@couplet[n=2585]:
    - l[n=5169]: der megede sun der hüete dîn!
    - l[n=5170]: und lâ dir wol bevolhen sîn
  - lg@couplet[n=2586]:
    - l[n=5171]: dîn gescheffede und dîn êre!'
    - l[n=5172]: hie enbiten s' ouch nimêre.
  - lg@couplet[n=2587]:
    - l[n=5173]: Tristan und sîn vriunt Rûal
    - l[n=5174]: die schiffeten von Curnewal,
  - lg@couplet[n=2588]:
    - l[n=5175]: sî unde ir massenîe,
    - l[n=5176]: heim wider ze Parmenîe.
  - lg@couplet[n=2589]:
    - l[n=5177]: Ob iu nu lieb ist vernomen
    - l[n=5178]: umb dirre hêrren willekomen,
  - lg@couplet[n=2590]:
    - l[n=5179]: ich sage iu, alse ich hân vernomen,
    - l[n=5180]: 'wie sî dâ wâren willekomen:'
  - lg@couplet[n=2591]:
    - l[n=5181]: Ir aller leitaere,
    - l[n=5182]: der getriuwe, der gewaere
  - lg@couplet[n=2592]:
    - l[n=5183]: Rûal trat vor ûz an daz lant.
    - l[n=5184]: sîn hüetelîn und sîn gewant
  - lg@couplet[n=2593]:
    - l[n=5185]: leit er höfschlîche dort hin dan.
    - l[n=5186]: Tristanden lief er lachend an,
  - lg@couplet[n=2594]:
    - l[n=5187]: "er kuste in und sprach: 'hêrre mîn,"
    - l[n=5188]: gote sult ir willekomen sîn,
  - lg@couplet[n=2595]:
    - l[n=5189]: iuwerm lande unde mir!
    - l[n=5190]: 'kieset, hêrre: sehet ir'
  - lg@couplet[n=2596]:
    - l[n=5191]: diz schoene lant bî disem mer?
    - l[n=5192]: veste stete, starke wer
  - lg@couplet[n=2597]:
    - l[n=5193]: 'und manic schoene castêl:'
    - l[n=5194]: seht, daz hât iuwer vater Canêl
  - lg@couplet[n=2598]:
    - l[n=5195]: an iuch geerbet unde brâht.
    - l[n=5196]: sît ir nu biderbe unde bedâht,
  - lg@couplet[n=2599]:
    - l[n=5197]: swes iuwer ouge hie gesiht,
    - l[n=5198]: des engât iu niemer niht.
  - lg@couplet[n=2600]:
    - l[n=5199]: des bin ich iemer iuwer wer.'
    - l[n=5200]: mit diser rede sô kêrte er her
  - lg@couplet[n=2601]:
    - l[n=5201]: mit rîchem herzen unde vrô.
    - l[n=5202]: vil vrôlîche enpfieng er dô
  - lg@couplet[n=2602]:
    - l[n=5203]: die ritter al besunder.
    - l[n=5204]: er begunde sî ze wunder
  - lg@couplet[n=2603]:
    - l[n=5205]: mit sînen worten süezen
    - l[n=5206]: salûieren unde grüezen.
  - lg@couplet[n=2604]:
    - l[n=5207]: hie mite vuorte er s' ûf Canoêl.
    - l[n=5208]: die stete unde diu castêl,
  - lg@couplet[n=2605]:
    - l[n=5209]: diu von Canêles jâren
    - l[n=5210]: in sîner pflege wâren
  - lg@couplet[n=2606]:
    - l[n=5211]: in allem dem lande,
    - l[n=5212]: diu gab er ûf Tristande
  - lg@couplet[n=2607]:
    - l[n=5213]: nâch vil getriuwelîchem site
    - l[n=5214]: und ouch diu sînen dâ mite,
  - lg@couplet[n=2608]:
    - l[n=5215]: diu in wâren an gevallen
    - l[n=5216]: von sînen vordern allen.
  - lg@couplet[n=2609]:
    - l[n=5217]: Waz sol der rede nû mêre?
    - l[n=5218]: er haete rât und êre;
  - lg@couplet[n=2610]:
    - l[n=5219]: durch daz bôt er dem hêrren rât
    - l[n=5220]: als der, der rât und êre hât,
  - lg@couplet[n=2611]:
    - l[n=5221]: und mit im al den sînen.
    - l[n=5222]: daz vlîzen und daz pînen,
  - lg@couplet[n=2612]:
    - l[n=5223]: daz er mit süezem muote
    - l[n=5224]: in allen ze guote
  - lg@couplet[n=2613]:
    - l[n=5225]: und alle wîs an in begie,
    - l[n=5226]: dazn gesach mannes ouge nie.
  - lg@couplet[n=2614]:
    - l[n=5227]: Wie dô? wie ist mir sus geschehen?
    - l[n=5228]: ich hân mich selben übersehen.
  - lg@couplet[n=2615]:
    - l[n=5229]: wâ sint nû mîne sinne?
    - l[n=5230]: die guoten marschalkinne,
  - lg@couplet[n=2616]:
    - l[n=5231]: die reinen, die staeten,
    - l[n=5232]: mîne vrouwen Floraeten,
  - lg@couplet[n=2617]:
    - l[n=5233]: daz ich die sus verswigen hân,
    - l[n=5234]: deist niht dâ her von hove getân.
  - lg@couplet[n=2618]:
    - l[n=5235]: ich sol ez aber der süezen
    - l[n=5236]: 'bezzeren unde büezen:'
  - lg@couplet[n=2619]:
    - l[n=5237]: diu hôfsche, diu guote,
    - l[n=5238]: diu guote gemuote,
  - lg@couplet[n=2620]:
    - l[n=5239]: diu werdeste, diu beste,
    - l[n=5240]: ich weiz wol, daz si ir geste
  - lg@couplet[n=2621]:
    - l[n=5241]: niht eine mit dem munde enpfie.
    - l[n=5242]: wan swâ daz wort von munde gie,
  - lg@couplet[n=2622]:
    - l[n=5243]: dâ gie der süeze wille ie vor.
    - l[n=5244]: ir herze daz vuor rehte enbor,
  - lg@couplet[n=2623]:
    - l[n=5245]: als ez gevidert waere.
    - l[n=5246]: si wâren vil einbaere
  - lg@couplet[n=2624]:
    - l[n=5247]: beidiu ir wille und ir wort.
    - l[n=5248]: ich weiz wol, daz si über bort
  - lg@couplet[n=2625]:
    - l[n=5249]: vil geselleclîchen giengen,
    - l[n=5250]: dâ sî die geste enpfiengen.
  - lg@couplet[n=2626]:
    - l[n=5251]: diu saelige Floraete
    - l[n=5252]: waz vröude ir herze haete
  - lg@couplet[n=2627]:
    - l[n=5253]: wider ir hêrren unde ir kint,
    - l[n=5254]: daz kint, des disiu maere sint,
  - lg@couplet[n=2628]:
    - l[n=5255]: ( ir sun Tristanden den mein ich)
    - l[n=5256]: entriuwen des erkenne ich mich
  - lg@couplet[n=2629]:
    - l[n=5257]: an manegen unde genuogen
    - l[n=5258]: ir tugenden unde ir vuogen,
  - lg@couplet[n=2630]:
    - l[n=5259]: die ich von der saeligen las.
    - l[n=5260]: daz der niht ein lützel was,
  - lg@couplet[n=2631]:
    - l[n=5261]: daz bewârte s' alsô wol,
    - l[n=5262]: als ein wîp allerbeste sol.
  - lg@couplet[n=2632]:
    - l[n=5263]: wan si schuof ir kinde
    - l[n=5264]: und sînem ingesinde
  - lg@couplet[n=2633]:
    - l[n=5265]: al die êre und daz gemach,
    - l[n=5266]: daz ie rittern geschach.
  - lg@couplet[n=2634]:
    - l[n=5267]: Hie mite sô wurden besant
    - l[n=5268]: ze Parmenîe über al daz lant
  - lg@couplet[n=2635]:
    - l[n=5269]: die hêrren und diu hêrschaft,
    - l[n=5270]: die dâ haeten die craft
  - lg@couplet[n=2636]:
    - l[n=5271]: der stete und der castêle.
    - l[n=5272]: nû die ze Canoêle
  - lg@couplet[n=2637]:
    - l[n=5273]: gemeinlîche kâmen,
    - l[n=5274]: gesâhen und vernâmen
  - lg@couplet[n=2638]:
    - l[n=5275]: von Tristande die warheit,
    - l[n=5276]: als uns daz maere von im seit
  - lg@couplet[n=2639]:
    - l[n=5277]: und alse ir selbe habet vernomen,
    - l[n=5278]: dô vlugen tûsent willekomen
  - lg@couplet[n=2640]:
    - l[n=5279]: von iegelîches munde.
    - l[n=5280]: liut unde lant begunde
  - lg@couplet[n=2641]:
    - l[n=5281]: von langem leide erwachen
    - l[n=5282]: und sich ze vröuden machen,
  - lg@couplet[n=2642]:
    - l[n=5283]: ze wunderlîchem wunder.
    - l[n=5284]: sî empfiengen al besunder
  - lg@couplet[n=2643]:
    - l[n=5285]: ir lêhen, ir liut unde ir lant
    - l[n=5286]: von ir hêrren Tristandes hant.
  - lg@couplet[n=2644]:
    - l[n=5287]: si swuoren hulde und wurden man.
    - l[n=5288]: hier under haete ie Tristan
  - lg@couplet[n=2645]:
    - l[n=5289]: den tougenlîchen smerzen
    - l[n=5290]: verborgen in dem herzen,
  - lg@couplet[n=2646]:
    - l[n=5291]: der dâ von Morgâne gie.
    - l[n=5292]: der smerze der begab in nie
  - lg@couplet[n=2647]:
    - l[n=5293]: weder vruo noch spâte.
    - l[n=5294]: alsus gieng er ze râte
  - lg@couplet[n=2648]:
    - l[n=5295]: mit mâgen und mit mannen
    - l[n=5296]: und jach, er wolte dannen
  - lg@couplet[n=2649]:
    - l[n=5297]: ze Britanje gâhen,
    - l[n=5298]: sîn lêhen enpfâhen
  - lg@couplet[n=2650]:
    - l[n=5299]: von sînes vîendes hant,
    - l[n=5300]: durch daz er sînes vater lant
  - lg@couplet[n=2651]:
    - l[n=5301]: mit rehte haete deste baz.
    - l[n=5302]: 'diz sprach er unde tete ouch daz:'
  - lg@couplet[n=2652]:
    - l[n=5303]: er vuor von Parmenîe
    - l[n=5304]: er und sîn cumpanîe
  - lg@couplet[n=2653]:
    - l[n=5305]: bereitet unde gewarnet wol,
    - l[n=5306]: alse der man ze rehte sol,
  - lg@couplet[n=2654]:
    - l[n=5307]: der ûf angestlîche tât
    - l[n=5308]: ernestlîchen willen hât.
  - lg@couplet[n=2655]:
    - l[n=5309]: Dô Tristan ze Britanje kam,
    - l[n=5310]: von âventiure er dô vernam
  - lg@couplet[n=2656]:
    - l[n=5311]: und hôrte waerlîche sagen,
    - l[n=5312]: Morgân der herzoge rite dâ jagen
  - lg@couplet[n=2657]:
    - l[n=5313]: von walde ze walde.
    - l[n=5314]: nû hiez er îlen balde,
  - lg@couplet[n=2658]:
    - l[n=5315]: die ritter sich bereiten
    - l[n=5316]: und under ir rocke leiten
  - lg@couplet[n=2659]:
    - l[n=5317]: ir halsperge unde ir dinc,
    - l[n=5318]: und so daz nieman keinen rinc
  - lg@couplet[n=2660]:
    - l[n=5319]: ûz dem gewande lieze gân.
    - l[n=5320]: nu diz geschach, diz was getân.
  - lg@couplet[n=2661]:
    - l[n=5321]: und über daz leite ie der man
    - l[n=5322]: sîne reisekappen an
  - lg@couplet[n=2662]:
    - l[n=5323]: und sâzen ûf ir ors alsô.
    - l[n=5324]: ir gezoc hiezen si dô
  - lg@couplet[n=2663]:
    - l[n=5325]: stetelîche wider rîten
    - l[n=5326]: und niemannes bîten
  - lg@couplet[n=2664]:
    - l[n=5327]: und teilten ir ritterschaft.
    - l[n=5328]: dâ wart diu groezere craft
  - lg@couplet[n=2665]:
    - l[n=5329]: geschicket an die widervart,
    - l[n=5330]: daz der gezoc waere bewart,
  - lg@couplet[n=2666]:
    - l[n=5331]: dâ der ûf sîne strâze gie.
    - l[n=5332]: dô diz geschach, dô haeten die,
  - lg@couplet[n=2667]:
    - l[n=5333]: die mit Tristande kêrten hin,
    - l[n=5334]: wol drîzec ritter under in.
  - lg@couplet[n=2668]:
    - l[n=5335]: jene an der widerkêre
    - l[n=5336]: wol sehzic oder mêre.
  - lg@couplet[n=2669]:
    - l[n=5337]: vil schiere wart, daz Tristan
    - l[n=5338]: hunde unde jegere sehen began.
  - lg@couplet[n=2670]:
    - l[n=5339]: die selben vrâgte er maere,
    - l[n=5340]: wâ der herzoge waere.
  - lg@couplet[n=2671]:
    - l[n=5341]: die tâten ez im iesâ kunt.
    - l[n=5342]: und er des endes sâ zestunt
  - lg@couplet[n=2672]:
    - l[n=5343]: und vant ouch dâ vil schiere
    - l[n=5344]: ûf einer waltriviere
  - lg@couplet[n=2673]:
    - l[n=5345]: vil ritter Britûne.
    - l[n=5346]: den wâren pavelûne
  - lg@couplet[n=2674]:
    - l[n=5347]: und hüten ûf daz gras geslagen,
    - l[n=5348]: dar umbe und dar în getragen
  - lg@couplet[n=2675]:
    - l[n=5349]: loub unde liehter bluomen vil.
    - l[n=5350]: ir hunde unde ir vederspil
  - lg@couplet[n=2676]:
    - l[n=5351]: daz haeten sî ze handen.
    - l[n=5352]: die gruozten ouch Tristanden
  - lg@couplet[n=2677]:
    - l[n=5353]: und sîne rotte dâ mite
    - l[n=5354]: höfschlîche nâch dem hovesite.
  - lg@couplet[n=2678]:
    - l[n=5355]: die seiten im ouch iesâ,
    - l[n=5356]: Morgân ir hêrre rite dâ
  - lg@couplet[n=2679]:
    - l[n=5357]: vil nâhen in dem walde.
    - l[n=5358]: dar îlten sî dô balde.
  - lg@couplet[n=2680]:
    - l[n=5359]: dâ vunden s' ouch Morgânen
    - l[n=5360]: und ûfe castelânen
  - lg@couplet[n=2681]:
    - l[n=5361]: vil ritter Britûne haben.
    - l[n=5362]: nu sî begunden zuo z' im traben.
  - lg@couplet[n=2682]:
    - l[n=5363]: Morgân enpfie die geste,
    - l[n=5364]: der willen er niht weste
  - lg@couplet[n=2683]:
    - l[n=5365]: vil gestlîchen unde wol,
    - l[n=5366]: als man die geste enpfâhen sol.
  - lg@couplet[n=2684]:
    - l[n=5367]: 'sîn lantgesinde tete alsam:'
    - l[n=5368]: ir iegelîcher der kam
  - lg@couplet[n=2685]:
    - l[n=5369]: gerant mit sînem gruoze
    - l[n=5370]: nâch diser unmuoze,
  - lg@couplet[n=2686]:
    - l[n=5371]: dô diz grüezen gar geschach,
    - l[n=5372]: 'Tristan ze Morgâne sprach:'
  - lg@couplet[n=2687]:
    - l[n=5373]: "'hêrre, ich bin komen dâ her"
    - l[n=5374]: nâch mînem lêhen unde ger,
  - lg@couplet[n=2688]:
    - l[n=5375]: daz ir mir daz hie lîhet
    - l[n=5376]: und mir des niht verzîhet,
  - lg@couplet[n=2689]:
    - l[n=5377]: des ich ze rehte haben sol.
    - l[n=5378]: sô tuot ir höfschlîch unde wol.'
  - lg@couplet[n=2690]:
    - l[n=5379]: "Morgân sprach: 'hêrre, saget mir,"
    - l[n=5380]: von wannen oder wer sît ir?'
  - lg@couplet[n=2691]:
    - l[n=5381]: 'Tristan sprach aber dô wider in:'
    - l[n=5382]: "'von Parmenîe ich bürtic bin"
  - lg@couplet[n=2692]:
    - l[n=5383]: und hiez mîn vater Riwalîn.
    - l[n=5384]: hêrre, des erbe sol ich sîn.
  - lg@couplet[n=2693]:
    - l[n=5385]: ich selbe heize Tristan.'
    - l[n=5386]: "Morgân sprach: 'hêrre, ir komet mich an"
  - lg@couplet[n=2694]:
    - l[n=5387]: mit alse unnützen maeren,
    - l[n=5388]: daz s' alse waege waeren
  - lg@couplet[n=2695]:
    - l[n=5389]: verswigen alse vür brâht.
    - l[n=5390]: 'ich bin des kurze bedâht:'
  - lg@couplet[n=2696]:
    - l[n=5391]: soltet ir iht von mir hân,
    - l[n=5392]: des waere iu schiere state getân.
  - lg@couplet[n=2697]:
    - l[n=5393]: wan iu enwürre niht dar an,
    - l[n=5394]: ir enwaeret ein gezaeme man
  - lg@couplet[n=2698]:
    - l[n=5395]: einen iegelîchen êren,
    - l[n=5396]: daz ir ez soltet kêren.
  - lg@couplet[n=2699]:
    - l[n=5397]: wir wizzen aber alle wol,
    - l[n=5398]: ( diu lant sint dirre maere vol)
  - lg@couplet[n=2700]:
    - l[n=5399]: in welher wîse Blanschefluor
    - l[n=5400]: mit iuwerm vater von lande vuor,
  - lg@couplet[n=2701]:
    - l[n=5401]: ze welhen êren ez ir kam,
    - l[n=5402]: wie diu vriuntschaft ende nam.'
  - lg@couplet[n=2702]:
    - l[n=5403]: "'vriuntschaft? wie meinet ir daz?'"
    - l[n=5404]: "'ich ensage iu nû niht vür baz,"
  - lg@couplet[n=2703]:
    - l[n=5405]: wan diser rede der ist alsô.'
    - l[n=5406]: "'Hêrre' sprach aber Tristan dô"
  - lg@couplet[n=2704]:
    - l[n=5407]: "'bî disem maere erkenne ich mich."
    - l[n=5408]: ir meinet ez alsô, daz ich
  - lg@couplet[n=2705]:
    - l[n=5409]: niht êlîche sî geborn
    - l[n=5410]: und süle dâ mit hân verlorn
  - lg@couplet[n=2706]:
    - l[n=5411]: mîn lêhen und mîn lêhenreht.'
    - l[n=5412]: "'entriuwen, hêrre guot kneht,"
  - lg@couplet[n=2707]:
    - l[n=5413]: dâ vür hân ichz und manic man.'
    - l[n=5414]: "'ir redet übel' sprach Tristan"
  - lg@couplet[n=2708]:
    - l[n=5415]: "'ich wânde doch, ez waere"
    - l[n=5416]: gevellec unde gebaere,
  - lg@couplet[n=2709]:
    - l[n=5417]: swer dem man leide taete,
    - l[n=5418]: daz er mit rede doch haete
  - lg@couplet[n=2710]:
    - l[n=5419]: sin unde vuoge wider in.
    - l[n=5420]: haetet ir nu vuoge unde sin,
  - lg@couplet[n=2711]:
    - l[n=5421]: sô leide als ir mir habet getân,
    - l[n=5422]: ir möhtet mir doch rede erlân,
  - lg@couplet[n=2712]:
    - l[n=5423]: diu niuwe swaere wecket
    - l[n=5424]: und alte schulde recket.
  - lg@couplet[n=2713]:
    - l[n=5425]: ir sluoget mir den vater doch.
    - l[n=5426]: hie mite endunket iuch noch
  - lg@couplet[n=2714]:
    - l[n=5427]: mînes leides niht genuoc,
    - l[n=5428]: irn jehet, mîn muoter, diu mich truoc,
  - lg@couplet[n=2715]:
    - l[n=5429]: diu trüege mich kebeslîche.
    - l[n=5430]: sem mir got der rîche!
  - lg@couplet[n=2716]:
    - l[n=5431]: ich weiz wol, sô manc edele man,
    - l[n=5432]: des ich hie niht genennen kan,
  - lg@couplet[n=2717]:
    - l[n=5433]: sîne hende mir gevalten hât.
    - l[n=5434]: und haeten sî dise untât,
  - lg@couplet[n=2718]:
    - l[n=5435]: der ir dâ jehet, an mir erkant,
    - l[n=5436]: ir keiner haete sîne hant
  - lg@couplet[n=2719]:
    - l[n=5437]: zwischen die mîne nie geleit.
    - l[n=5438]: die wizzen wol die wârheit,
  - lg@couplet[n=2720]:
    - l[n=5439]: daz mîn vater Riwalîn
    - l[n=5440]: mîne muoter an daz ende sîn
  - lg@couplet[n=2721]:
    - l[n=5441]: brâhte vür ein êlîch wîp.
    - l[n=5442]: ist daz ich daz ûf iuwern lîp
  - lg@couplet[n=2722]:
    - l[n=5443]: bewaeren unde bereden sol,
    - l[n=5444]: entriuwen daz berede ich wol.'
  - lg@couplet[n=2723]:
    - l[n=5445]: "'ûz' sprach Morgân 'in gotes haz!"
    - l[n=5446]: iuwer bereden waz sol daz?
  - lg@couplet[n=2724]:
    - l[n=5447]: iuwer slac engât ze keinem man,
    - l[n=5448]: der ie ze hove reht gewan.'
  - lg@couplet[n=2725]:
    - l[n=5449]: "'diz wirt wol schîn' sprach Tristan."
    - l[n=5450]: er zucte swert und rande in an.
  - lg@couplet[n=2726]:
    - l[n=5451]: er sluoc im obene ze tal
    - l[n=5452]: beidiu hirne und hirneschal,
  - lg@couplet[n=2727]:
    - l[n=5453]: daz ez im an der zungen want.
    - l[n=5454]: hie mite sô stach er ime zehant
  - lg@couplet[n=2728]:
    - l[n=5455]: daz swert gein dem herzen în.
    - l[n=5456]: dô wart diu wârheit wol schîn
  - lg@couplet[n=2729]:
    - l[n=5457]: des sprichwortes, daz dâ giht,
    - l[n=5458]: daz schulde ligen und vûlen niht.
  - lg@couplet[n=2730]:
    - l[n=5459]: Morgânes cumpanjûne,
    - l[n=5460]: die vrechen Britûne,
  - lg@couplet[n=2731]:
    - l[n=5461]: die enkunden ime dâ niht gevromen
    - l[n=5462]: noch ze helfe im nie sô schiere komen,
  - lg@couplet[n=2732]:
    - l[n=5463]: ern laege an dem valle.
    - l[n=5464]: iedoch sô wâren s' alle,
  - lg@couplet[n=2733]:
    - l[n=5465]: als sî dô mohten, an ir wer.
    - l[n=5466]: ir wart viel schiere ein michel her.
  - lg@couplet[n=2734]:
    - l[n=5467]: die ungewarneten man
    - l[n=5468]: si kâmen alle ir vînde an
  - lg@couplet[n=2735]:
    - l[n=5469]: mit manlîchem muote.
    - l[n=5470]: warnunge unde huote
  - lg@couplet[n=2736]:
    - l[n=5471]: der nam dâ lützel ieman war,
    - l[n=5472]: wan drungen et mit hûfen dar
  - lg@couplet[n=2737]:
    - l[n=5473]: und tâten s' alle mit gewalt
    - l[n=5474]: ûz hin se velde vür den walt.
  - lg@couplet[n=2738]:
    - l[n=5475]: hie huop sich ein michel ruoft,
    - l[n=5476]: michel weinen unde wuoft.
  - lg@couplet[n=2739]:
    - l[n=5477]: alsus vlouc Morgânes tôt
    - l[n=5478]: mit maneger hande clagenôt,
  - lg@couplet[n=2740]:
    - l[n=5479]: als ob er vlücke waere.
    - l[n=5480]: er seite leidiu maere
  - lg@couplet[n=2741]:
    - l[n=5481]: ûf die bürge und in daz lant.
    - l[n=5482]: in dem lande vlouc zehant
  - lg@couplet[n=2742]:
    - l[n=5483]: 'niht wan daz eine clagewort:'
    - l[n=5484]: "'â noster sires, il est mort!"
  - lg@couplet[n=2743]:
    - l[n=5485]: welch rât wirt des landes nuo?
    - l[n=5486]: nu zieren helde, kêret zuo
  - lg@couplet[n=2744]:
    - l[n=5487]: von steten und von vesten
    - l[n=5488]: gelônen disen gesten,
  - lg@couplet[n=2745]:
    - l[n=5489]: des s' uns ze leide haben getân!'
    - l[n=5490]: sus liezen s' ûf ir rucke gân
  - lg@couplet[n=2746]:
    - l[n=5491]: mit staeteclîchem strîte;
    - l[n=5492]: ouch vunden s' alle zîte
  - lg@couplet[n=2747]:
    - l[n=5493]: an ir gesten vollen strît.
    - l[n=5494]: die kêrten ie ze maneger zît
  - lg@couplet[n=2748]:
    - l[n=5495]: mit einer ganzen rotte wider
    - l[n=5496]: und wurfen manigen dâ nider
  - lg@couplet[n=2749]:
    - l[n=5497]: und wâren doch ie vliehende
    - l[n=5498]: und allez wider ziehende,
  - lg@couplet[n=2750]:
    - l[n=5499]: dâ sî dâ westen ir craft.
    - l[n=5500]: sus kâmen s' ûf ir ritterschaft.
  - lg@couplet[n=2751]:
    - l[n=5501]: dâ nâmen s' ouch herberge
    - l[n=5502]: ûf einem vesten berge,
  - lg@couplet[n=2752]:
    - l[n=5503]: dar ûfe was ir wesen die naht.
    - l[n=5504]: der nehte wart des landes maht
  - lg@couplet[n=2753]:
    - l[n=5505]: sô starc und alsô veste,
    - l[n=5506]: daz s' aber ir leiden geste,
  - lg@couplet[n=2754]:
    - l[n=5507]: als schiere als ez wart tagende,
    - l[n=5508]: mit gewalte wurden jagende
  - lg@couplet[n=2755]:
    - l[n=5509]: und manegen nider stâchen,
    - l[n=5510]: den hûfen dicke brâchen
  - lg@couplet[n=2756]:
    - l[n=5511]: mit speren und mit swerten,
    - l[n=5512]: diu dâ niht lange werten.
  - lg@couplet[n=2757]:
    - l[n=5513]: dâ wâren swert unde sper
    - l[n=5514]: deiswâr in harte kurzer wer.
  - lg@couplet[n=2758]:
    - l[n=5515]: ir wart dâ manigez vertân,
    - l[n=5516]: so s' in die rotte liezen gân.
  - lg@couplet[n=2759]:
    - l[n=5517]: ouch was daz lützele her
    - l[n=5518]: sô vrechlîche an sîner wer,
  - lg@couplet[n=2760]:
    - l[n=5519]: daz dâ vil michel schade geschach,
    - l[n=5520]: dâ man in in den hûfen brach.
  - lg@couplet[n=2761]:
    - l[n=5521]: die schar die wurden beider sît
    - l[n=5522]: ze einer und ze maneger zît
  - lg@couplet[n=2762]:
    - l[n=5523]: mit grôzem schaden überladen.
    - l[n=5524]: si nâmen unde tâten schaden
  - lg@couplet[n=2763]:
    - l[n=5525]: vil schedelîche an manegem man.
    - l[n=5526]: sus triben si 'z mit ein ander an,
  - lg@couplet[n=2764]:
    - l[n=5527]: biz daz daz innere her
    - l[n=5528]: begunde swachen an der wer,
  - lg@couplet[n=2765]:
    - l[n=5529]: wan in gienc abe und jenen zuo.
    - l[n=5530]: die mêrten sich spâte unde vruo
  - lg@couplet[n=2766]:
    - l[n=5531]: an ir state und an ir maht,
    - l[n=5532]: sô daz si dannoch vor der naht
  - lg@couplet[n=2767]:
    - l[n=5533]: besâzen aber die geste
    - l[n=5534]: in einer wazzerveste,
  - lg@couplet[n=2768]:
    - l[n=5535]: dâ sich die geste ûz werten
    - l[n=5536]: und sich die naht dâ nerten.
  - lg@couplet[n=2769]:
    - l[n=5537]: sus was daz her besezzen,
    - l[n=5538]: mit her al umbemezzen,
  - lg@couplet[n=2770]:
    - l[n=5539]: als ez beziunet waere.
    - l[n=5540]: die vremeden sorgaere,
  - lg@couplet[n=2771]:
    - l[n=5541]: Tristan unde sîne man,
    - l[n=5542]: nu wie geviengen s' ir dinc an?
  - lg@couplet[n=2772]:
    - l[n=5543]: daz sage ich iu, wie ez in ergie,
    - l[n=5544]: wie sich ir sorge zerlie,
  - lg@couplet[n=2773]:
    - l[n=5545]: wie sî von dannen kâmen,
    - l[n=5546]: sige an ir vînden nâmen.
  - lg@couplet[n=2774]:
    - l[n=5547]: Tristan dô der von lande schiet,
    - l[n=5548]: als ime sîn rât Rûal geriet,
  - lg@couplet[n=2775]:
    - l[n=5549]: sîn lêhen dâ z' enpfâhene
    - l[n=5550]: und iesâ wider ze gâhene,
  - lg@couplet[n=2776]:
    - l[n=5551]: sît des lac z' allem mâle
    - l[n=5552]: dem saeligen Rûâle
  - lg@couplet[n=2777]:
    - l[n=5553]: der selbe wân ze herzen ie,
    - l[n=5554]: reht alse ez ouch Tristande ergie.
  - lg@couplet[n=2778]:
    - l[n=5555]: iedoch geriet er die geschiht
    - l[n=5556]: umbe Morgânes schaden niht.
  - lg@couplet[n=2779]:
    - l[n=5557]: hundert ritter er besande
    - l[n=5558]: und kêrte nâch Tristande
  - lg@couplet[n=2780]:
    - l[n=5559]: eben unde rehte ûf sîne vart.
    - l[n=5560]: unlanges und vil schiere ez wart,
  - lg@couplet[n=2781]:
    - l[n=5561]: daz er ze Britanje kam.
    - l[n=5562]: vil rehte er al zehant vernam,
  - lg@couplet[n=2782]:
    - l[n=5563]: wie ez gevaren waere.
    - l[n=5564]: und nâch des landes maere
  - lg@couplet[n=2783]:
    - l[n=5565]: sô nam er sîner reise ein mez
    - l[n=5566]: ze den Britûnen ûf daz sez.
  - lg@couplet[n=2784]:
    - l[n=5567]: nu sî begunden nâhen,
    - l[n=5568]: daz sî die vînde sâhen,
  - lg@couplet[n=2785]:
    - l[n=5569]: do enwart an ir rotte
    - l[n=5570]: ir keinem ze spotte
  - lg@couplet[n=2786]:
    - l[n=5571]: weder nâch noch niender abe gezogen.
    - l[n=5572]: si kâmen alle samet gevlogen
  - lg@couplet[n=2787]:
    - l[n=5573]: mit vliegenden banieren.
    - l[n=5574]: dâ wart michel crôieren
  - lg@couplet[n=2788]:
    - l[n=5575]: 'under ir massenîe:'
    - l[n=5576]: "'schevelier Parmenîe!"
  - lg@couplet[n=2789]:
    - l[n=5577]: Parmenîe schevelier!'
    - l[n=5578]: dâ jagete banier und banier
  - lg@couplet[n=2790]:
    - l[n=5579]: schaden und ungevüere
    - l[n=5580]: durch die hütesnüere.
  - lg@couplet[n=2791]:
    - l[n=5581]: si tâten die Britûne
    - l[n=5582]: durch ir pavelûne
  - lg@couplet[n=2792]:
    - l[n=5583]: mit toedegen wunden.
    - l[n=5584]: nu die inneren begunden
  - lg@couplet[n=2793]:
    - l[n=5585]: ir lantbaniere erkennen,
    - l[n=5586]: ir zeichen hoeren nennen,
  - lg@couplet[n=2794]:
    - l[n=5587]: si begunden ir rûm wîten,
    - l[n=5588]: ûz an die wîte rîten.
  - lg@couplet[n=2795]:
    - l[n=5589]: Tristan lie vaste strîten gân.
    - l[n=5590]: dâ wart michel schade getân
  - lg@couplet[n=2796]:
    - l[n=5591]: an den lantgesellen.
    - l[n=5592]: vâhen unde vellen,
  - lg@couplet[n=2797]:
    - l[n=5593]: slahen unde stechen,
    - l[n=5594]: daz begunde ir schar durchbrechen
  - lg@couplet[n=2798]:
    - l[n=5595]: ze beiden sîten in dem her
    - l[n=5596]: und brâhte s' ouch daz ûzer wer,
  - lg@couplet[n=2799]:
    - l[n=5597]: daz die zwô cumpanîe
    - l[n=5598]: "'schevelier Parmenîe!'"
  - lg@couplet[n=2800]:
    - l[n=5599]: sô vil geriefen unde getriben.
    - l[n=5600]: des wâren s' âne wer beliben.
  - lg@couplet[n=2801]:
    - l[n=5601]: under in was wer noch kêre
    - l[n=5602]: noch keines strîtes mêre
  - lg@couplet[n=2802]:
    - l[n=5603]: wan tuschen unde vliehen,
    - l[n=5604]: zogen unde ziehen
  - lg@couplet[n=2803]:
    - l[n=5605]: wider bürge und wider walt.
    - l[n=5606]: der strît der wart dâ manicvalt.
  - lg@couplet[n=2804]:
    - l[n=5607]: ir vluht was ir meistiu wer
    - l[n=5608]: und vür den tôt ir bestiu ner.
  - lg@couplet[n=2805]:
    - l[n=5609]: Nu disiu schunfentiure ergie,
    - l[n=5610]: diu ritterschaft sich nider lie
  - lg@couplet[n=2806]:
    - l[n=5611]: und nâmen herberge sâ.
    - l[n=5612]: und die von ir gesinde dâ
  - lg@couplet[n=2807]:
    - l[n=5613]: ze velde lâgen erslagen,
    - l[n=5614]: die hiezen sî ze grabe tragen.
  - lg@couplet[n=2808]:
    - l[n=5615]: jene, die dâ wunt wâren,
    - l[n=5616]: die hiezen sî ûf bâren
  - lg@couplet[n=2809]:
    - l[n=5617]: und kêrten wider ze lande.
    - l[n=5618]: hie mite sô was Tristande
  - lg@couplet[n=2810]:
    - l[n=5619]: sîn lêhen und sîn sunderlant
    - l[n=5620]: verlihen ûz sîn selbes hant.
  - lg@couplet[n=2811]:
    - l[n=5621]: er was von dem hêrre unde man,
    - l[n=5622]: von dem sîn vater nie niht gewan.
  - lg@couplet[n=2812]:
    - l[n=5623]: sus haete er sich verrihtet
    - l[n=5624]: 'und al sîn dinc beslihtet:'
  - lg@couplet[n=2813]:
    - l[n=5625]: verrihtet an dem guote,
    - l[n=5626]: beslihtet an dem muote.
  - lg@couplet[n=2814]:
    - l[n=5627]: sîn unreht daz was allez reht,
    - l[n=5628]: sîn swaerer muot lîht unde sleht.
  - lg@couplet[n=2815]:
    - l[n=5629]: er haete dô ze sîner hant
    - l[n=5630]: sînes vater erbe und al sîn lant
  - lg@couplet[n=2816]:
    - l[n=5631]: unversprochenlîche unde alsô,
    - l[n=5632]: daz nieman in den zîten dô
  - lg@couplet[n=2817]:
    - l[n=5633]: ansprâche haete an kein sîn guot.
    - l[n=5634]: hie mite sô kêrte er sînen muot,
  - lg@couplet[n=2818]:
    - l[n=5635]: als ime gebôt und ime geriet
    - l[n=5636]: sîn oeheim, dô er von im schiet,
  - lg@couplet[n=2819]:
    - l[n=5637]: hin wider ze Curnewâle
    - l[n=5638]: und enmohte ouch von Rûâle
  - lg@couplet[n=2820]:
    - l[n=5639]: niht gewenden sîn gemüete,
    - l[n=5640]: der alsô manege güete
  - lg@couplet[n=2821]:
    - l[n=5641]: mit veterlîcher staete
    - l[n=5642]: an ime erzeiget haete.
  - lg@couplet[n=2822]:
    - l[n=5643]: sîn herze daz lac starke
    - l[n=5644]: an Rûal unde an Marke.
  - lg@couplet[n=2823]:
    - l[n=5645]: an disen zwein was al sîn sin.
    - l[n=5646]: der sin stuont ime her unde hin.
  - lg@couplet[n=2824]:
    - l[n=5647]: 'Nu spreche ein saeliger man:'
    - l[n=5648]: der saelige Tristan
  - lg@couplet[n=2825]:
    - l[n=5649]: wie gewirbet er nû hie zuo,
    - l[n=5650]: daz er in beiden rehte tuo
  - lg@couplet[n=2826]:
    - l[n=5651]: und lône ietwederem, alse er sol?
    - l[n=5652]: 'iuwer iegelîch der weiz daz wol:'
  - lg@couplet[n=2827]:
    - l[n=5653]: ern kan daz niemer bewarn,
    - l[n=5654]: ern müeze ir einen lâzen varn
  - lg@couplet[n=2828]:
    - l[n=5655]: und bî dem andern bestân.
    - l[n=5656]: lât hoeren, wie sol ez ergân?
  - lg@couplet[n=2829]:
    - l[n=5657]: vert er ze Curnewâle wider,
    - l[n=5658]: sô leit er Parmenîe nider
  - lg@couplet[n=2830]:
    - l[n=5659]: an aller sîner werdekeit
    - l[n=5660]: und ist ouch Rûal nider geleit
  - lg@couplet[n=2831]:
    - l[n=5661]: an vröuden unde an muote,
    - l[n=5662]: an allem dem guote,
  - lg@couplet[n=2832]:
    - l[n=5663]: von dem sîn wunne solte gân.
    - l[n=5664]: und wil er aber dâ bestân,
  - lg@couplet[n=2833]:
    - l[n=5665]: sone wil er sich niht kêren
    - l[n=5666]: ze hoeheren êren
  - lg@couplet[n=2834]:
    - l[n=5667]: und übergât ouch Markes rât,
    - l[n=5668]: an dem al sîn êre stât.
  - lg@couplet[n=2835]:
    - l[n=5669]: wie sol er sich hier an bewarn?
    - l[n=5670]: weiz got dâ muoz er wider varn.
  - lg@couplet[n=2836]:
    - l[n=5671]: daz sol man ime billîchen.
    - l[n=5672]: er sol an êren rîchen
  - lg@couplet[n=2837]:
    - l[n=5673]: und stîgen an dem muote,
    - l[n=5674]: wil ez sich ime ze guote
  - lg@couplet[n=2838]:
    - l[n=5675]: und ouch ze saelden kêren.
    - l[n=5676]: er sol wol aller êren
  - lg@couplet[n=2839]:
    - l[n=5677]: billîche muoten unde gern.
    - l[n=5678]: wil ouch in saelde der gewern,
  - lg@couplet[n=2840]:
    - l[n=5679]: des hât sî reht, daz sî daz tuo,
    - l[n=5680]: wan al sîn muot der stât dar zuo.
  - lg@couplet[n=2841]:
    - l[n=5681]: Tristan der sinnerîche
    - l[n=5682]: der kam vil sinneclîche
  - lg@couplet[n=2842]:
    - l[n=5683]: sînes willen über ein,
    - l[n=5684]: daz er sich sînen vetern zwein
  - lg@couplet[n=2843]:
    - l[n=5685]: als ebene teilen wolte,
    - l[n=5686]: als man in snîden solte.
  - lg@couplet[n=2844]:
    - l[n=5687]: sich selben teilet er inzwei
    - l[n=5688]: gelîche und ebene alse ein ei
  - lg@couplet[n=2845]:
    - l[n=5689]: und gab ir ietwederem daz,
    - l[n=5690]: daz er wiste, daz im baz
  - lg@couplet[n=2846]:
    - l[n=5691]: an allen sînen dingen kam.
    - l[n=5692]: swer nû die teile nie vernam,
  - lg@couplet[n=2847]:
    - l[n=5693]: die man an ganzem lîbe hât,
    - l[n=5694]: 'dem sage ich, wie diu teile ergât:'
  - lg@couplet[n=2848]:
    - l[n=5695]: dane hât nieman zwîvel an,
    - l[n=5696]: zwô sache enmachen einen man,
  - lg@couplet[n=2849]:
    - l[n=5697]: ich meine lîp, ich meine guot.
    - l[n=5698]: von disen zwein kumt edeler muot
  - lg@couplet[n=2850]:
    - l[n=5699]: und werltlîcher êren vil.
    - l[n=5700]: der aber diu zwei scheiden wil,
  - lg@couplet[n=2851]:
    - l[n=5701]: sô wirt daz guot ein armuot.
    - l[n=5702]: der lîp, dem nieman rehte tuot,
  - lg@couplet[n=2852]:
    - l[n=5703]: der kumt von sînem namen dervan,
    - l[n=5704]: und wirt der man ein halber man
  - lg@couplet[n=2853]:
    - l[n=5705]: und doch mit ganzem lîbe.
    - l[n=5706]: 'als habet iu von dem wîbe:'
  - lg@couplet[n=2854]:
    - l[n=5707]: ez sî man oder wîp,
    - l[n=5708]: sô muoz ie guot unde lîp
  - lg@couplet[n=2855]:
    - l[n=5709]: mit gemeinlîchen sachen
    - l[n=5710]: einen ganzen namen machen.
  - lg@couplet[n=2856]:
    - l[n=5711]: und werdent s' aber gescheiden,
    - l[n=5712]: sone ist niht an in beiden.
  - lg@couplet[n=2857]:
    - l[n=5713]: Dise rede die huop Tristan
    - l[n=5714]: rîche unde willeclîchen an
  - lg@couplet[n=2858]:
    - l[n=5715]: "und ante s' ouch mit sinnen:"
    - l[n=5716]: er hiez ime gewinnen
  - lg@couplet[n=2859]:
    - l[n=5717]: schoeniu ros und edele wât,
    - l[n=5718]: spîse und anderen rât,
  - lg@couplet[n=2860]:
    - l[n=5719]: des man ze hôhgezîten pflît,
    - l[n=5720]: und machete eine hôhgezît.
  - lg@couplet[n=2861]:
    - l[n=5721]: dar ladete er unde besande
    - l[n=5722]: die besten von dem lande,
  - lg@couplet[n=2862]:
    - l[n=5723]: an den des landes craft dô stuont.
    - l[n=5724]: die tâten, als die vriunde tuont,
  - lg@couplet[n=2863]:
    - l[n=5725]: und kâmen, alse in wart geseit.
    - l[n=5726]: nû was ouch Tristan bereit
  - lg@couplet[n=2864]:
    - l[n=5727]: mit allen sînen dingen.
    - l[n=5728]: er gap zwein jungelingen,
  - lg@couplet[n=2865]:
    - l[n=5729]: sînes vater Rûâles sünen, swert,
    - l[n=5730]: wan er ir z' erben haete gert
  - lg@couplet[n=2866]:
    - l[n=5731]: nâch ir vater Rûâle.
    - l[n=5732]: und swaz er zuo dem mâle
  - lg@couplet[n=2867]:
    - l[n=5733]: z' ir wirde und z' ir êren
    - l[n=5734]: sîner koste mohte kêren,
  - lg@couplet[n=2868]:
    - l[n=5735]: dâ haete er spâte unde vruo
    - l[n=5736]: als inneclîchen willen zuo,
  - lg@couplet[n=2869]:
    - l[n=5737]: als ob sî waeren sîniu kint.
    - l[n=5738]: nû daz sî ritter worden sint
  - lg@couplet[n=2870]:
    - l[n=5739]: und zwelf gesellen mit in zwein,
    - l[n=5740]: nû was der zwelf gesellen ein
  - lg@couplet[n=2871]:
    - l[n=5741]: Curvenal der hovelîche.
    - l[n=5742]: Tristan der tugende rîche
  - lg@couplet[n=2872]:
    - l[n=5743]: nam sîne bruoder an die hant,
    - l[n=5744]: wan ez ime ze höfscheit was gewant,
  - lg@couplet[n=2873]:
    - l[n=5745]: und vuorte sî bihanden dan.
    - l[n=5746]: sîne mâge unde sîne man
  - lg@couplet[n=2874]:
    - l[n=5747]: und alle, die dâ wâren
    - l[n=5748]: von sinnen oder von jâren
  - lg@couplet[n=2875]:
    - l[n=5749]: oder aber von in beiden
    - l[n=5750]: betrehtic unde bescheiden,
  - lg@couplet[n=2876]:
    - l[n=5751]: die wurden alle zehant
    - l[n=5752]: ze hove geladet unde besant.
  - lg@couplet[n=2877]:
    - l[n=5753]: nu hêrre, die sint alle dâ.
    - l[n=5754]: Tristan stuont ûf vor in sâ.
  - lg@couplet[n=2878]:
    - l[n=5755]: "'ir hêrren alle' sprach er z' in"
    - l[n=5756]: "'den ich iemer gerne bin"
  - lg@couplet[n=2879]:
    - l[n=5757]: mit triuwen und mit durnehtekeit
    - l[n=5758]: an allem dienste bereit,
  - lg@couplet[n=2880]:
    - l[n=5759]: als verre alse ich iemer kan,
    - l[n=5760]: mîne mâge und mîne liebe man,
  - lg@couplet[n=2881]:
    - l[n=5761]: von der genâden ich ez hân,
    - l[n=5762]: swaz mir got êren hât getân,
  - lg@couplet[n=2882]:
    - l[n=5763]: von iuwer helfe hân ich mich
    - l[n=5764]: verrihtet alles, des ich
  - lg@couplet[n=2883]:
    - l[n=5765]: in mînem herzen gerte.
    - l[n=5766]: swie mich 's got gewerte,
  - lg@couplet[n=2884]:
    - l[n=5767]: sô weiz ich doch wol, daz ez ie
    - l[n=5768]: von iuwer vrümede vollegie.
  - lg@couplet[n=2885]:
    - l[n=5769]: waz mag ich nû mêre sagen?
    - l[n=5770]: ir habet in disen unmangen tagen
  - lg@couplet[n=2886]:
    - l[n=5771]: iuwer êre und iuwer saelekeit
    - l[n=5772]: sô manege wîs an mich geleit,
  - lg@couplet[n=2887]:
    - l[n=5773]: daz ich des keinen zwîvel hân,
    - l[n=5774]: disiu werlt diu enmüeze ê zergân,
  - lg@couplet[n=2888]:
    - l[n=5775]: ê ir mir iemer keine zît
    - l[n=5776]: mînes willen wider gesît.
  - lg@couplet[n=2889]:
    - l[n=5777]: Vriunt unde man und alle die,
    - l[n=5778]: die durch mînen willen hie
  - lg@couplet[n=2890]:
    - l[n=5779]: oder durch ir selber tugende sîn,
    - l[n=5780]: nû lâzet iu die rede mîn
  - lg@couplet[n=2891]:
    - l[n=5781]: niht sêre missevallen.
    - l[n=5782]: ich künde und sage iu allen,
  - lg@couplet[n=2892]:
    - l[n=5783]: als Rûal mîn vater, der hie stât,
    - l[n=5784]: 'gesehen und ouch gehoeret hât:'
  - lg@couplet[n=2893]:
    - l[n=5785]: daz mir mîn oeheim sîn lant
    - l[n=5786]: gesetzet hât in mîne hant
  - lg@couplet[n=2894]:
    - l[n=5787]: und wil ouch durch den willen mîn
    - l[n=5788]: êlîches wîbes âne sîn,
  - lg@couplet[n=2895]:
    - l[n=5789]: durch daz ich sîn erbe sî,
    - l[n=5790]: und wil, daz ich im wone bî,
  - lg@couplet[n=2896]:
    - l[n=5791]: swâ er sî oder swar er var.
    - l[n=5792]: nû hân ich mich bewegen dar
  - lg@couplet[n=2897]:
    - l[n=5793]: und stât mir al mîn muot dar zuo,
    - l[n=5794]: daz ich al sînen willen tuo
  - lg@couplet[n=2898]:
    - l[n=5795]: und wider zuo z' im kêre.
    - l[n=5796]: mîn urbor und mîn êre,
  - lg@couplet[n=2899]:
    - l[n=5797]: die ich in disen landen hân,
    - l[n=5798]: die wil ich lîhen unde lân
  - lg@couplet[n=2900]:
    - l[n=5799]: mînem vater Rûâle,
    - l[n=5800]: ob mir 'z ze Curnewâle
  - lg@couplet[n=2901]:
    - l[n=5801]: iht anders danne wol ergê,
    - l[n=5802]: sweder ich sterbe oder dâ bestê,
  - lg@couplet[n=2902]:
    - l[n=5803]: daz ez sîn erbelêhen sî.
    - l[n=5804]: sô stânt ouch sîne süne hie bî
  - lg@couplet[n=2903]:
    - l[n=5805]: und mit im ander sîniu kint.
    - l[n=5806]: die aber sîn erben vürbaz sint,
  - lg@couplet[n=2904]:
    - l[n=5807]: die haben alle reht dar an.
    - l[n=5808]: mîne man und mîne dienestman,
  - lg@couplet[n=2905]:
    - l[n=5809]: diu lêhen über allez lant
    - l[n=5810]: diu wil ich haben ze mîner hant
  - lg@couplet[n=2906]:
    - l[n=5811]: al mîniu jâr und mîne tage.'
    - l[n=5812]: hie wart grôz jâmer unde clage
  - lg@couplet[n=2907]:
    - l[n=5813]: under aller dirre ritterschaft.
    - l[n=5814]: si wurden alle unherzehaft.
  - lg@couplet[n=2908]:
    - l[n=5815]: ir muot, ir trôst was aller hin.
    - l[n=5816]: "'â hêrre' sprâchen s' under in"
  - lg@couplet[n=2909]:
    - l[n=5817]: "'nû waere uns michel baz geschehen,"
    - l[n=5818]: und haete wir iuch nie gesehen.
  - lg@couplet[n=2910]:
    - l[n=5819]: sone waere ouch disses leides niht,
    - l[n=5820]: daz uns nû von iu geschiht.
  - lg@couplet[n=2911]:
    - l[n=5821]: hêrre, unser trôst und unser wân
    - l[n=5822]: der was alsô hin z' iu getân,
  - lg@couplet[n=2912]:
    - l[n=5823]: uns waere ein leben an iu gegeben.
    - l[n=5824]: nein leider unser aller leben,
  - lg@couplet[n=2913]:
    - l[n=5825]: daz wir ze vröuden solten haben,
    - l[n=5826]: daz ist erstorben unde begraben,
  - lg@couplet[n=2914]:
    - l[n=5827]: swenne ir von hinnen kêret.
    - l[n=5828]: hêrre, ir habt uns gemêret
  - lg@couplet[n=2915]:
    - l[n=5829]: und niht geminret unser leit.
    - l[n=5830]: unser aller saelekeit
  - lg@couplet[n=2916]:
    - l[n=5831]: diu was ein lützel ûf gestigen
    - l[n=5832]: und ist nû wider nider gesigen.'
  - lg@couplet[n=2917]:
    - l[n=5833]: ich weiz ez wârez alse den tôt,
    - l[n=5834]: swie starc ir aller clagenôt
  - lg@couplet[n=2918]:
    - l[n=5835]: und swie grôz ir swaere
    - l[n=5836]: von disem maere waere E
  - lg@couplet[n=2919]:
    - l[n=5837]: Rûal, dem ez ze guote ergienc,
    - l[n=5838]: der grôze vrume dâ von enpfienc
  - lg@couplet[n=2920]:
    - l[n=5839]: und michel êre an guote,
    - l[n=5840]: daz ez im in dem muote
  - lg@couplet[n=2921]:
    - l[n=5841]: unsanfter danne in allen tete.
    - l[n=5842]: er enpfieng ein lêhen an der stete,
  - lg@couplet[n=2922]:
    - l[n=5843]: weiz got daz er dekeinez nie
    - l[n=5844]: mit solhem jâmer enpfie.
  - lg@couplet[n=2923]:
    - l[n=5845]: Nu Rûal unde siniu kint
    - l[n=5846]: belêhent unde g' erbet sint
  - lg@couplet[n=2924]:
    - l[n=5847]: von ir hêrren Tristandes hant,
    - l[n=5848]: Tristan ergab liut unde lant
  - lg@couplet[n=2925]:
    - l[n=5849]: gote und vuor von lande.
    - l[n=5850]: ouch kêrte mit Tristande
  - lg@couplet[n=2926]:
    - l[n=5851]: Curvenal sîn meister dan.
    - l[n=5852]: Rûal und ander sîne man,
  - lg@couplet[n=2927]:
    - l[n=5853]: daz lantliut al gemeine,
    - l[n=5854]: ob ir clage iht cleine
  - lg@couplet[n=2928]:
    - l[n=5855]: unde ir herzeswaere
    - l[n=5856]: nâch ir trûthêrren waere?
  - lg@couplet[n=2929]:
    - l[n=5857]: 'entriuwen daz verweiz ich wol:'
    - l[n=5858]: Parmenîe daz was vol
  - lg@couplet[n=2930]:
    - l[n=5859]: clage unde clagemaere.
    - l[n=5860]: ir clage was sagebaere.
  - lg@couplet[n=2931]:
    - l[n=5861]: diu marschalkîn Floraete,
    - l[n=5862]: diu triuwe und êre haete,
  - lg@couplet[n=2932]:
    - l[n=5863]: diu leite marter an in lîp
    - l[n=5864]: als mit allem rehte ein wîp,
  - lg@couplet[n=2933]:
    - l[n=5865]: der got ein gerehtez leben
    - l[n=5866]: an wîbes êren hât gegeben.
  - milestone[unit=chapter,n=10]
  - label[lg=deu-Latn]: Morold
  - lg@couplet[n=2934]:
    - l[n=5867]: Waz leite ich nû mê hier an?
    - l[n=5868]: der lantlôse Tristan,
  - lg@couplet[n=2935]:
    - l[n=5869]: dô der ze Curnewâle kam,
    - l[n=5870]: ein maere er al zehant vernam,
  - lg@couplet[n=2936]:
    - l[n=5871]: 'daz ime vil swaere was vernommen:'
    - l[n=5872]: daz von Îlande waere komen
  - lg@couplet[n=2937]:
    - l[n=5873]: Môrolt der sêre starke
    - l[n=5874]: und vorderte von Marke
  - lg@couplet[n=2938]:
    - l[n=5875]: mit kampflîchen handen
    - l[n=5876]: den zins von beiden landen,
  - lg@couplet[n=2939]:
    - l[n=5877]: von Curnwal und von Engelant.
    - l[n=5878]: 'umbe den zins was ez sô gewant:'
  - lg@couplet[n=2940]:
    - l[n=5879]: der dô z' Îlanden künic was,
    - l[n=5880]: als ich 'z an der istôrje las
  - lg@couplet[n=2941]:
    - l[n=5881]: und als daz rehte maere seit,
    - l[n=5882]: der hiez Gurmûn Gemuotheit
  - lg@couplet[n=2942]:
    - l[n=5883]: und was geborn von Affricâ
    - l[n=5884]: und was sîn vater künic dâ.
  - lg@couplet[n=2943]:
    - l[n=5885]: dô der verschiet, dô viel daz lant
    - l[n=5886]: an in und sînes bruoder hant,
  - lg@couplet[n=2944]:
    - l[n=5887]: der als wol erbe was als er.
    - l[n=5888]: Gurmûn was aber sô rîcher ger
  - lg@couplet[n=2945]:
    - l[n=5889]: und alse hôhe gemuot,
    - l[n=5890]: daz er dekein gemeine guot
  - lg@couplet[n=2946]:
    - l[n=5891]: mit niemanne wolte hân.
    - l[n=5892]: sîn herze enwolte in niht erlân,
  - lg@couplet[n=2947]:
    - l[n=5893]: ern müese selbe ein hêrre wesen.
    - l[n=5894]: er begunde ûz welen unde ûz lesen
  - lg@couplet[n=2948]:
    - l[n=5895]: die starken, die muotvesten
    - l[n=5896]: und zuo der nôt die besten,
  - lg@couplet[n=2949]:
    - l[n=5897]: die ieman erkande,
    - l[n=5898]: ritter und sarjande,
  - lg@couplet[n=2950]:
    - l[n=5899]: die er mit sînem guote
    - l[n=5900]: oder mit höfschlîchem muote
  - lg@couplet[n=2951]:
    - l[n=5901]: zuo z' ime gewinnen kunde,
    - l[n=5902]: und liez ouch an der stunde
  - lg@couplet[n=2952]:
    - l[n=5903]: sînem bruoder al sîn lant.
    - l[n=5904]: sus kêrte er dannen zehant
  - lg@couplet[n=2953]:
    - l[n=5905]: und nam von den maeren,
    - l[n=5906]: den gewaltegen Rômaeren
  - lg@couplet[n=2954]:
    - l[n=5907]: urloup unde botschaft,
    - l[n=5908]: swaz er betwünge mit craft,
  - lg@couplet[n=2955]:
    - l[n=5909]: daz er daz z' eigen haete
    - l[n=5910]: und ouch in dâ von taete
  - lg@couplet[n=2956]:
    - l[n=5911]: eteslîch reht und êre.
    - l[n=5912]: und enbeite ouch dô niemêre.
  - lg@couplet[n=2957]:
    - l[n=5913]: er vuor mit eime starken her
    - l[n=5914]: über lant und über mer,
  - lg@couplet[n=2958]:
    - l[n=5915]: biz daz er z' Îlande kam
    - l[n=5916]: und an dem lande sige genam
  - lg@couplet[n=2959]:
    - l[n=5917]: und sî mit strîte des betwanc,
    - l[n=5918]: daz sî 'n ze hêrren âne ir danc
  - lg@couplet[n=2960]:
    - l[n=5919]: und ze künege nâmen
    - l[n=5920]: und sît her dar an kâmen,
  - lg@couplet[n=2961]:
    - l[n=5921]: daz s' ime z' allen zîten
    - l[n=5922]: mit stürmen und mit strîten
  - lg@couplet[n=2962]:
    - l[n=5923]: diu bîlant hulfen twingen.
    - l[n=5924]: in disen selben dingen
  - lg@couplet[n=2963]:
    - l[n=5925]: betwanc er ouch ze sîner hant
    - l[n=5926]: Curnewal und Engelant.
  - lg@couplet[n=2964]:
    - l[n=5927]: dô was aber Marke ein kint,
    - l[n=5928]: als kint ze wer unveste sint,
  - lg@couplet[n=2965]:
    - l[n=5929]: und kam alsô von sîner craft
    - l[n=5930]: und wart Gurmûne zinshaft.
  - lg@couplet[n=2966]:
    - l[n=5931]: ouch half Gurmûnen sêre
    - l[n=5932]: und gab im craft und êre,
  - lg@couplet[n=2967]:
    - l[n=5933]: daz er Môroldes swester nam.
    - l[n=5934]: von dem sô wart er vorhtsam.
  - lg@couplet[n=2968]:
    - l[n=5935]: der was ein herzoge dâ
    - l[n=5936]: und haete ouch vil gerne eteswâ
  - lg@couplet[n=2969]:
    - l[n=5937]: selbe ein lant besezzen;
    - l[n=5938]: wan er as wol vermezzen
  - lg@couplet[n=2970]:
    - l[n=5939]: und haete lant und michel guot,
    - l[n=5940]: lîp unde manlîchen muot.
  - lg@couplet[n=2971]:
    - l[n=5941]: der was sîn vorvehtaere.
    - l[n=5942]: Waz aber des zinses waere,
  - lg@couplet[n=2972]:
    - l[n=5943]: den man z' Îlanden sande
    - l[n=5944]: von ietwederem lande,
  - lg@couplet[n=2973]:
    - l[n=5945]: 'des bescheide ich iuch reht und vür wâr:'
    - l[n=5946]: si sanden in daz êrste jâr
  - lg@couplet[n=2974]:
    - l[n=5947]: driu hundert marc messinges
    - l[n=5948]: und anders keines dinges;
  - lg@couplet[n=2975]:
    - l[n=5949]: daz ander silber, daz dritte golt;
    - l[n=5950]: des vierden sô kam Môrolt
  - lg@couplet[n=2976]:
    - l[n=5951]: der starke von Îlanden dar
    - l[n=5952]: ze wîge und ouch ze kampfe gar.
  - lg@couplet[n=2977]:
    - l[n=5953]: vür den sô wurden besant
    - l[n=5954]: ze Curnewâle und z' Engelant
  - lg@couplet[n=2978]:
    - l[n=5955]: barûne und ir genôze.
    - l[n=5956]: die giengen ouch ze lôze
  - lg@couplet[n=2979]:
    - l[n=5957]: ze sîner gegenwürte,
    - l[n=5958]: welher im antwürte
  - lg@couplet[n=2980]:
    - l[n=5959]: sîn kint, daz dienestbaere
    - l[n=5960]: und an dem lîbe waere
  - lg@couplet[n=2981]:
    - l[n=5961]: sô schoene und sô genaeme,
    - l[n=5962]: als ez dem hove gezaeme,
  - lg@couplet[n=2982]:
    - l[n=5963]: niht megede, niuwan knebelîn,
    - l[n=5964]: und solten ouch der drîzec sîn
  - lg@couplet[n=2983]:
    - l[n=5965]: von ietwederem lande.
    - l[n=5966]: und ensolte dirre schande
  - lg@couplet[n=2984]:
    - l[n=5967]: nieman anders widerstân,
    - l[n=5968]: ez enmüese mit einwîge ergân
  - lg@couplet[n=2985]:
    - l[n=5969]: oder aber mit lantvehte.
    - l[n=5970]: nu enmohten s' aber ze rehte
  - lg@couplet[n=2986]:
    - l[n=5971]: mit offenlîcher wer niht komen,
    - l[n=5972]: wan diu lant haeten abe genomen.
  - lg@couplet[n=2987]:
    - l[n=5973]: sô was ouch Môrolt alse starc,
    - l[n=5974]: als unerbermig unde als arc,
  - lg@couplet[n=2988]:
    - l[n=5975]: daz wider in lützel kein man,
    - l[n=5976]: sach er in under ougen an,
  - lg@couplet[n=2989]:
    - l[n=5977]: getorste wâgen den lîp
    - l[n=5978]: ihte mêre danne ein wîp.
  - lg@couplet[n=2990]:
    - l[n=5979]: und alse der zins ûf sîne vart
    - l[n=5980]: hin wider Îlant geschicket wart
  - lg@couplet[n=2991]:
    - l[n=5981]: und daz vünfte jâr în gie,
    - l[n=5982]: sô muosen aber diu zwei lant ie
  - lg@couplet[n=2992]:
    - l[n=5983]: iemer ze sunnewenden
    - l[n=5984]: die boten ze Rôme senden,
  - lg@couplet[n=2993]:
    - l[n=5985]: die Rôme wol gezaemen,
    - l[n=5986]: und daz die dâ vernaemen,
  - lg@couplet[n=2994]:
    - l[n=5987]: welch gebot und welhen rât
    - l[n=5988]: der gewaltege sênât
  - lg@couplet[n=2995]:
    - l[n=5989]: enbüte unde sande
    - l[n=5990]: einem iegelîchem lande,
  - lg@couplet[n=2996]:
    - l[n=5991]: daz undertân ze Rôme was.
    - l[n=5992]: wan man in alle jâr dâ las
  - lg@couplet[n=2997]:
    - l[n=5993]: und tete in ouch kunt mit maeren,
    - l[n=5994]: wie sî nâch Rômaeren
  - lg@couplet[n=2998]:
    - l[n=5995]: loys unde lantreht solten wegen,
    - l[n=5996]: wie s' ir gerihtes solten pflegen.
  - lg@couplet[n=2999]:
    - l[n=5997]: und muosen ouch reht alsô leben,
    - l[n=5998]: als in dâ lêre wart gegeben.
  - lg@couplet[n=3000]:
    - l[n=5999]: diz zinsreht unde disen prîsant
    - l[n=6000]: den liezen disiu zwei lant
  - lg@couplet[n=3001]:
    - l[n=6001]: in dem vünften jâre ie schouwen
    - l[n=6002]: die werden Rôme, ir vrouwen.
  - lg@couplet[n=3002]:
    - l[n=6003]: doch buten s' ir dise êre
    - l[n=6004]: niht ellîche alsô sêre
  - lg@couplet[n=3003]:
    - l[n=6005]: weder durch reht noch durch got
    - l[n=6006]: sô durch Gurmûnes gebot.
  - lg@couplet[n=3004]:
    - l[n=6007]: Nu sul wir wider zem maere komen.
    - l[n=6008]: Tristan der haete wol vernomen
  - lg@couplet[n=3005]:
    - l[n=6009]: diz leit ze Curnewâle.
    - l[n=6010]: ouch was im vor dem mâle
  - lg@couplet[n=3006]:
    - l[n=6011]: wol kunt, mit welher sicherheit
    - l[n=6012]: der selbe zins was ûf geleit.
  - lg@couplet[n=3007]:
    - l[n=6013]: iedoch sô hôrte er alle tage
    - l[n=6014]: von der lantliute sage
  - lg@couplet[n=3008]:
    - l[n=6015]: des landes laster und sîn leit,
    - l[n=6016]: swelhen enden er gereit
  - lg@couplet[n=3009]:
    - l[n=6017]: vür stete oder vür castêl.
    - l[n=6018]: und als er aber ze Tintajêl
  - lg@couplet[n=3010]:
    - l[n=6019]: zuo dem hovegesinde kam,
    - l[n=6020]: seht, dâ hôrte er und vernam
  - lg@couplet[n=3011]:
    - l[n=6021]: in gazzen unde in strâzen
    - l[n=6022]: von clage al solch gelâzen,
  - lg@couplet[n=3012]:
    - l[n=6023]: daz ez in muote starke.
    - l[n=6024]: vil schiere kâmen Marke
  - lg@couplet[n=3013]:
    - l[n=6025]: und hin ze hove maere,
    - l[n=6026]: daz Tristan komen waere.
  - lg@couplet[n=3014]:
    - l[n=6027]: des wâren s' alle samet vrô.
    - l[n=6028]: vrô meine ich aber, als ez in dô
  - lg@couplet[n=3015]:
    - l[n=6029]: nâch ir leide was gewant.
    - l[n=6030]: wan die allerbesten, die man vant
  - lg@couplet[n=3016]:
    - l[n=6031]: in allem Curnewâle,
    - l[n=6032]: die wâren zuo dem mâle
  - lg@couplet[n=3017]:
    - l[n=6033]: alle dar ze hove komen
    - l[n=6034]: ze laster, alse ir habet vernomen.
  - lg@couplet[n=3018]:
    - l[n=6035]: die edelen lantgenôze
    - l[n=6036]: die giengen dâ ze lôze
  - lg@couplet[n=3019]:
    - l[n=6037]: ir kinden z' einem valle.
    - l[n=6038]: sus vant si Tristan alle
  - lg@couplet[n=3020]:
    - l[n=6039]: kniuwende und an ir gebete,
    - l[n=6040]: daz iegelîcher sunder tete
  - lg@couplet[n=3021]:
    - l[n=6041]: unschamelîch unde untougen,
    - l[n=6042]: mit riezenden ougen,
  - lg@couplet[n=3022]:
    - l[n=6043]: mit inneclîchem smerzen
    - l[n=6044]: 'des lîbes unde des herzen:'
  - lg@couplet[n=3023]:
    - l[n=6045]: daz im got der guote
    - l[n=6046]: beschirmete unde behuote
  - lg@couplet[n=3024]:
    - l[n=6047]: sîn edelkeit und ouch sîn kint.
    - l[n=6048]: nu s' alle an ir gebete sint,
  - lg@couplet[n=3025]:
    - l[n=6049]: Tristan kam zuo gegangen.
    - l[n=6050]: wie wart aber er enpfangen?
  - lg@couplet[n=3026]:
    - l[n=6051]: 'daz ist iu lîhte geseit:'
    - l[n=6052]: Tristan wart von der wârheit
  - lg@couplet[n=3027]:
    - l[n=6053]: under allem dem gesinde
    - l[n=6054]: von keinem muoterkinde
  - lg@couplet[n=3028]:
    - l[n=6055]: noch ouch von Markes gruoze
    - l[n=6056]: enpfangen niht sô suoze,
  - lg@couplet[n=3029]:
    - l[n=6057]: als er doch waere getân,
    - l[n=6058]: und haete sî diz leit verlân.
  - lg@couplet[n=3030]:
    - l[n=6059]: Des nam aber Tristan cleine war,
    - l[n=6060]: wan gienc et baltlîchen dar,
  - lg@couplet[n=3031]:
    - l[n=6061]: dâ man in daz lôz dâ maz,
    - l[n=6062]: dâ Môrolt unde Marke saz.
  - lg@couplet[n=3032]:
    - l[n=6063]: "'ir hêrren' sprach er 'alle samet,"
    - l[n=6064]: alle mit einem namen genamet,
  - lg@couplet[n=3033]:
    - l[n=6065]: die hie ze lôze loufent,
    - l[n=6066]: ir edelkeit verkoufent,
  - lg@couplet[n=3034]:
    - l[n=6067]: schamt ir iuch der schanden niht,
    - l[n=6068]: diu disem lande an iu geschiht?
  - lg@couplet[n=3035]:
    - l[n=6069]: sô manhaft alse ir alle zît
    - l[n=6070]: alle unde an allen dingen sît,
  - lg@couplet[n=3036]:
    - l[n=6071]: sô soltet ir billîche
    - l[n=6072]: beide iuch und iuwer rîche
  - lg@couplet[n=3037]:
    - l[n=6073]: ahpaeren unde hêren
    - l[n=6074]: und an den êren mêren!
  - lg@couplet[n=3038]:
    - l[n=6075]: nu habet ir iuwer vrîheit
    - l[n=6076]: iuwern vînden geleit
  - lg@couplet[n=3039]:
    - l[n=6077]: ze vüezen und ze handen
    - l[n=6078]: mit zinslîchen schanden.
  - lg@couplet[n=3040]:
    - l[n=6079]: und iuwer edelen kindelîn,
    - l[n=6080]: diu iuwer wunne solten sîn,
  - lg@couplet[n=3041]:
    - l[n=6081]: iuwer lust und iuwer leben,
    - l[n=6082]: diu gebet ir und habet gegeben
  - lg@couplet[n=3042]:
    - l[n=6083]: ze schalken unde z' eigen
    - l[n=6084]: und enkunnet niht gezeigen,
  - lg@couplet[n=3043]:
    - l[n=6085]: wer iuch betwinge dar zuo
    - l[n=6086]: oder welher hande nôt ez tuo
  - lg@couplet[n=3044]:
    - l[n=6087]: niwan ein einwîc unde ein man.
    - l[n=6088]: kein ander nôt enist hier an.
  - lg@couplet[n=3045]:
    - l[n=6089]: und enkunnet under iu allen
    - l[n=6090]: an einen niht gevallen,
  - lg@couplet[n=3046]:
    - l[n=6091]: der wider einen man sîn leben
    - l[n=6092]: an die wâge welle geben,
  - lg@couplet[n=3047]:
    - l[n=6093]: weder er belîbe oder gesige.
    - l[n=6094]: nû sî daz, daz er dâ belige,
  - lg@couplet[n=3048]:
    - l[n=6095]: deiswâr so ist doch der kurze tôt
    - l[n=6096]: und disiu lange lebende nôt
  - lg@couplet[n=3049]:
    - l[n=6097]: ze himele und ûf der erde
    - l[n=6098]: in ungelîchem werde.
  - lg@couplet[n=3050]:
    - l[n=6099]: ist aber, daz er dâ gesiget
    - l[n=6100]: und daz daz unreht geliget,
  - lg@couplet[n=3051]:
    - l[n=6101]: sô hât er iemer mêre
    - l[n=6102]: dort gotes lôn, hie êre.
  - lg@couplet[n=3052]:
    - l[n=6103]: jâ suln vetere vür ir kint,
    - l[n=6104]: wan sî mit in ein leben sint,
  - lg@couplet[n=3053]:
    - l[n=6105]: 'ir leben geben: deist mit gote.'
    - l[n=6106]: ez ist gâr wider gotes gebote,
  - lg@couplet[n=3054]:
    - l[n=6107]: der sîner kinde vrîheit
    - l[n=6108]: der eigenschefte vür leit,
  - lg@couplet[n=3055]:
    - l[n=6109]: daz er sî ze schalken gebe
    - l[n=6110]: und er mit vrîheite lebe.
  - lg@couplet[n=3056]:
    - l[n=6111]: sol ich iu rât umbe iuwer leben
    - l[n=6112]: nâch gote und nâch den êren geben,
  - lg@couplet[n=3057]:
    - l[n=6113]: oô râte ich zwâre dar an,
    - l[n=6114]: dazu iu kieset einen man,
  - lg@couplet[n=3058]:
    - l[n=6115]: swâ sô man den vinde
    - l[n=6116]: under disem lantgesinde,
  - lg@couplet[n=3059]:
    - l[n=6117]: der ze kampfe sî getân
    - l[n=6118]: und an gelücke welle lân,
  - lg@couplet[n=3060]:
    - l[n=6119]: weder er genese oder entuo.
    - l[n=6120]: und bitet den alle derzuo
  - lg@couplet[n=3061]:
    - l[n=6121]: durch gotes willen allermeist,
    - l[n=6122]: daz ime der heilege geist
  - lg@couplet[n=3062]:
    - l[n=6123]: gelücke gebe und êre,
    - l[n=6124]: und envürhte niht ze sêre
  - lg@couplet[n=3063]:
    - l[n=6125]: Môroldes groeze und sîne craft.
    - l[n=6126]: sî et an gote gemuothaft,
  - lg@couplet[n=3064]:
    - l[n=6127]: der nie dekeinen man verlie,
    - l[n=6128]: der mit dem rehten umbe gie.
  - lg@couplet[n=3065]:
    - l[n=6129]: wol balde gêt ze râte.
    - l[n=6130]: berâtet iuch wol drâte,
  - lg@couplet[n=3066]:
    - l[n=6131]: wie ir iuch dirre schande erwert
    - l[n=6132]: und iuch vor einem manne ernert!
  - lg@couplet[n=3067]:
    - l[n=6133]: g' unêret niemer mêre
    - l[n=6134]: iur geburt und iuwer êre!"
  - lg@couplet[n=3068]:
    - l[n=6135]: "'Â hêrre\" sprâchen s' alle dô"
    - l[n=6136]: "'jâ ist disem manne niht alsô."
  - lg@couplet[n=3069]:
    - l[n=6137]: ime kan nieman vor genesen."
    - l[n=6138]: 'Tristan sprach: "lât die rede wesen!'
  - lg@couplet[n=3070]:
    - l[n=6139]: durch got versinnet iuch doch noch.
    - l[n=6140]: nû sît ir an gebürte doch
  - lg@couplet[n=3071]:
    - l[n=6141]: allen künegen ebengrôz
    - l[n=6142]: und aller keisere genôz,
  - lg@couplet[n=3072]:
    - l[n=6143]: und wellet iuwer edelen kint,
    - l[n=6144]: idu iu gelîche edele sint,
  - lg@couplet[n=3073]:
    - l[n=6145]: versellen und versachen
    - l[n=6146]: und ze schalken machen?
  - lg@couplet[n=3074]:
    - l[n=6147]: und ist daz, daz ir keinen man
    - l[n=6148]: niht muget geherzen hier an,
  - lg@couplet[n=3075]:
    - l[n=6149]: daz er durch iuwer aller leit
    - l[n=6150]: und durch des landes armekeit
  - lg@couplet[n=3076]:
    - l[n=6151]: getürre nâch dem rehten
    - l[n=6152]: in gotes namen vehten
  - lg@couplet[n=3077]:
    - l[n=6153]: gegen dem einem manne,
    - l[n=6154]: geruochet ir es danne
  - lg@couplet[n=3078]:
    - l[n=6155]: an got gelâzen unde an mich,
    - l[n=6156]: deiswâr, ir hêrren, sô wil ich
  - lg@couplet[n=3079]:
    - l[n=6157]: mîne jugent und mîn leben
    - l[n=6158]: durch got an âventiure geben
  - lg@couplet[n=3080]:
    - l[n=6159]: und vil den kampf durch iuch bestân.
    - l[n=6160]: got lâze in iu ze guote ergân
  - lg@couplet[n=3081]:
    - l[n=6161]: und bringe iuch wider ze rehte!
    - l[n=6162]: ouch swie mir an der vehte
  - lg@couplet[n=3082]:
    - l[n=6163]: iht anders danne wol geschiht,
    - l[n=6164]: daz enschadet iu z' iuwerm rehte niht.
  - lg@couplet[n=3083]:
    - l[n=6165]: gelige ich an dem kampfe tôt,
    - l[n=6166]: dâ mite ist iuwer keines nôt
  - lg@couplet[n=3084]:
    - l[n=6167]: eeder abe noch an gekêret,
    - l[n=6168]: geminret noch gemêret.
  - lg@couplet[n=3085]:
    - l[n=6169]: sô stât ez aber rehte als ê.
    - l[n=6170]: sî daz ez aber ze heile ergê,
  - lg@couplet[n=3086]:
    - l[n=6171]: daz ist binamen von gotes gebote.
    - l[n=6172]: des endankent nieman niuwan gote.
  - lg@couplet[n=3087]:
    - l[n=6173]: wan den ich eine sol bestân,
    - l[n=6174]: als ich vil wol vernomen hân,
  - lg@couplet[n=3088]:
    - l[n=6175]: der ist von muote und ouch von craft
    - l[n=6176]: ze ernestîcher ritterschaft
  - lg@couplet[n=3089]:
    - l[n=6177]: ein lange her bewaeret man.
    - l[n=6178]: sô gân ich alrêrest an
  - lg@couplet[n=3090]:
    - l[n=6179]: an muote und an der crefte
    - l[n=6180]: und bin ze ritterschefte
  - lg@couplet[n=3091]:
    - l[n=6181]: niht alsô kürbaere,
    - l[n=6182]: als uns nu nôt waere.
  - lg@couplet[n=3092]:
    - l[n=6183]: wan daz ich aber zer vehte
    - l[n=6184]: an gote und ouch an rehte
  - lg@couplet[n=3093]:
    - l[n=6185]: zwô sigebaere helfe hân,
    - l[n=6186]: die suln mit mir ze kampfe gân!
  - lg@couplet[n=3094]:
    - l[n=6187]: dar zuo hân ich willigen muot,
    - l[n=6188]: der selbe ist ouch ze kampfe guot.
  - lg@couplet[n=3095]:
    - l[n=6189]: und helfent mir die selben drî,
    - l[n=6190]: swie unversuoht ich anders sî,
  - lg@couplet[n=3096]:
    - l[n=6191]: sô hân ich guoten trôst dar an,
    - l[n=6192]: ich genese wol vor einem man.'
  - lg@couplet[n=3097]:
    - l[n=6193]: "'Hêrre' sprach al diu ritterschaft"
    - l[n=6194]: "'diu heilege gotes craft,"
  - lg@couplet[n=3098]:
    - l[n=6195]: diu al die werlt geschaffen hât,
    - l[n=6196]: diu vergelte iu trôst unde rât
  - lg@couplet[n=3099]:
    - l[n=6197]: unde den saeleclîchen wân,
    - l[n=6198]: den ir uns allen habet getân.
  - lg@couplet[n=3100]:
    - l[n=6199]: 'hêrre, lât iu daz ende sagen:'
    - l[n=6200]: unser rât mag lützel vür getragen.
  - lg@couplet[n=3101]:
    - l[n=6201]: solte unser saelde hân geruoht,
    - l[n=6202]: sô vil sô wir sîn haben versuoht,
  - lg@couplet[n=3102]:
    - l[n=6203]: als ofte es ie begunnen wart,
    - l[n=6204]: ez waere niht biz her gespart.
  - lg@couplet[n=3103]:
    - l[n=6205]: wirn haben niht z' einem mâle
    - l[n=6206]: wir hie ze Curnewâle
  - lg@couplet[n=3104]:
    - l[n=6207]: umbe unser angest rât genomen.
    - l[n=6208]: wir sîn an manege sprâche komen
  - lg@couplet[n=3105]:
    - l[n=6209]: und enkunden doch dekeinen nie
    - l[n=6210]: under uns vinden, ern wolt ie
  - lg@couplet[n=3106]:
    - l[n=6211]: sîn kint vür eigen gerner geben,
    - l[n=6212]: dan er verlür sîn selbes leben
  - lg@couplet[n=3107]:
    - l[n=6213]: wider disen vâlandes man.'
    - l[n=6214]: "'wie redet ir sus!' sprach Tristan"
  - lg@couplet[n=3108]:
    - l[n=6215]: "'jâ ist der dinge vil geschehen."
    - l[n=6216]: man hât des wunder gesehen,
  - lg@couplet[n=3109]:
    - l[n=6217]: daz unrehtiu hôhvart
    - l[n=6218]: mit cleiner craft genidert wart.
  - lg@couplet[n=3110]:
    - l[n=6219]: daz möhte ouch vil wol noch ergân,
    - l[n=6220]: der ez getörste bestân.'
  - lg@couplet[n=3111]:
    - l[n=6221]: Nu Môrolt der hôrte allez an
    - l[n=6222]: und verdûhte in sêre, daz Tristan
  - lg@couplet[n=3112]:
    - l[n=6223]: sô vaste nâch dem kampfe sprach,
    - l[n=6224]: dô er 'n sô kindeschen sach,
  - lg@couplet[n=3113]:
    - l[n=6225]: und truog im in dem herzen haz.
    - l[n=6226]: 'Tristan sprach aber dô vürbaz:'
  - lg@couplet[n=3114]:
    - l[n=6227]: "'ir hêrren alle, redet hie zuo,"
    - l[n=6228]: waz ist iu noch liep, daz ich tuo?'
  - lg@couplet[n=3115]:
    - l[n=6229]: "'hêrre' sprachen s' alle dô"
    - l[n=6230]: "'kunde ez iemer werden sô,"
  - lg@couplet[n=3116]:
    - l[n=6231]: der wân, den ir uns habet getân,
    - l[n=6232]: 'daz der möhte vür sich gân:'
  - lg@couplet[n=3117]:
    - l[n=6233]: daz waere unser aller ger.'
    - l[n=6234]: "'ist iu daz liep?' sprach aber er."
  - lg@couplet[n=3118]:
    - l[n=6235]: "'sît daz ez danne an dise vrist"
    - l[n=6236]: und her ze mir behalten ist,
  - lg@couplet[n=3119]:
    - l[n=6237]: wil 's danne got geruochen,
    - l[n=6238]: sô wil ich versuochen,
  - lg@couplet[n=3120]:
    - l[n=6239]: ob iu got habe ûf geleit
    - l[n=6240]: an mir dekeine saelekeit
  - lg@couplet[n=3121]:
    - l[n=6241]: und ob ich selbe iht saelden habe.'
    - l[n=6242]: hie begunde in Marke leiten abe
  - lg@couplet[n=3122]:
    - l[n=6243]: mit allen sînen sinnen.
    - l[n=6244]: er wânde im abe gewinnen,
  - lg@couplet[n=3123]:
    - l[n=6245]: ob er 'z in lâzen hieze,
    - l[n=6246]: daz er ez durch in lieze.
  - lg@couplet[n=3124]:
    - l[n=6247]: nein er, weiz got, er entete.
    - l[n=6248]: weder mit gebote noch mit bete
  - lg@couplet[n=3125]:
    - l[n=6249]: kund er ime sô vil niht mite gegân,
    - l[n=6250]: daz er 'z durch in wolde lân.
  - lg@couplet[n=3126]:
    - l[n=6251]: Wan gieng et hin, dâ Môrolt saz
    - l[n=6252]: 'und redete aber dô vürbaz:'
  - lg@couplet[n=3127]:
    - l[n=6253]: "'hêrre' sprach er 'saget mir,"
    - l[n=6254]: sô helfe iu got, waz werbet ir?'
  - lg@couplet[n=3128]:
    - l[n=6255]: "'vriunt' sprach Môrolt sâ zestunt"
    - l[n=6256]: "'wes vrâget ir? iu ist doch wol kunt,"
  - lg@couplet[n=3129]:
    - l[n=6257]: waz ich hie wirbe und wes ich ger.'
    - l[n=6258]: "'ir hêrren alle, hoeret her:"
  - lg@couplet[n=3130]:
    - l[n=6259]: der künec mîn hêrre und sîne man!'
    - l[n=6260]: sprach aber der wîse Tristan;
  - lg@couplet[n=3131]:
    - l[n=6261]: "'mîn hêr Môrolt, ir habet wâr,"
    - l[n=6262]: 'ich weiz ez unde erkennez gâr:'
  - lg@couplet[n=3132]:
    - l[n=6263]: al sî ez lasterbaere,
    - l[n=6264]: ez ist iedoch ein maere,
  - lg@couplet[n=3133]:
    - l[n=6265]: daz nieman undertreten mac.
    - l[n=6266]: man hât den zins nu manegen tac
  - lg@couplet[n=3134]:
    - l[n=6267]: von hinnen und von Engelant
    - l[n=6268]: z' Îlanden âne reht gesant.
  - lg@couplet[n=3135]:
    - l[n=6269]: dar zuo brach ez sich lange
    - l[n=6270]: mit michelem getwange,
  - lg@couplet[n=3136]:
    - l[n=6271]: mit manigem gewalte;
    - l[n=6272]: wan man den landen valte
  - lg@couplet[n=3137]:
    - l[n=6273]: beidiu bürge unde stete
    - l[n=6274]: und in ouch an den liuten tete
  - lg@couplet[n=3138]:
    - l[n=6275]: sô grôzen und sô manegen schaden,
    - l[n=6276]: biz daz si wurden überladen
  - lg@couplet[n=3139]:
    - l[n=6277]: mit gewalte und mit unrehte,
    - l[n=6278]: unz daz die guoten knehte,
  - lg@couplet[n=3140]:
    - l[n=6279]: die dannoch wâren genesen,
    - l[n=6280]: die muosen undertaenic wesen
  - lg@couplet[n=3141]:
    - l[n=6281]: alles des man in gebôt,
    - l[n=6282]: durch daz si vorhten den tôt
  - lg@couplet[n=3142]:
    - l[n=6283]: und enmohten, alse in was getân,
    - l[n=6284]: die zît niht anders ane gegân.
  - lg@couplet[n=3143]:
    - l[n=6285]: als ist daz michel unreht,
    - l[n=6286]: als ir noch hiutes tages seht,
  - lg@couplet[n=3144]:
    - l[n=6287]: an in begangen iemer sît
    - l[n=6288]: und waere zwâre lange zît,
  - lg@couplet[n=3145]:
    - l[n=6289]: daz sî der grôzen swacheit
    - l[n=6290]: mit wîge haeten widerseit;
  - lg@couplet[n=3146]:
    - l[n=6291]: wan sî sint sêre vür komen.
    - l[n=6292]: diu lant diu habent zuo genomen
  - lg@couplet[n=3147]:
    - l[n=6293]: an kunden unde an gesten,
    - l[n=6294]: an steten unde an vesten,
  - lg@couplet[n=3148]:
    - l[n=6295]: an guote und an den êren.
    - l[n=6296]: man sol ez wider kêren,
  - lg@couplet[n=3149]:
    - l[n=6297]: daz uns her verkêret ist,
    - l[n=6298]: wan unser aller genist
  - lg@couplet[n=3150]:
    - l[n=6299]: muoz sus hin an gewalte wesen.
    - l[n=6300]: sul wir iemer genesen,
  - lg@couplet[n=3151]:
    - l[n=6301]: daz müeze wir beherten
    - l[n=6302]: mit wîge und mit herverten.
  - lg@couplet[n=3152]:
    - l[n=6303]: unser dinc stât an den liuten wol.
    - l[n=6304]: diu lant sint beidiu liute vol.
  - lg@couplet[n=3153]:
    - l[n=6305]: man sol ez uns her wider geben,
    - l[n=6306]: daz man uns allez unser leben
  - lg@couplet[n=3154]:
    - l[n=6307]: mit gewalte hât genomen.
    - l[n=6308]: wir suln dar selbe zuo z' in komen,
  - lg@couplet[n=3155]:
    - l[n=6309]: swenne uns got schiereste lât.
    - l[n=6310]: swaz man des unseren dâ hât,
  - lg@couplet[n=3156]:
    - l[n=6311]: es sî lützel oder vil,
    - l[n=6312]: der mînes willen volgen wil
  - lg@couplet[n=3157]:
    - l[n=6313]: 'und mînes râtes dar an pflegen:'
    - l[n=6314]: man muoz ez uns her wider wegen
  - lg@couplet[n=3158]:
    - l[n=6315]: unz an den jungesten rinc.
    - l[n=6316]: ie noch möht unser messinc
  - lg@couplet[n=3159]:
    - l[n=6317]: ze rôtem golde werden.
    - l[n=6318]: ez ist vil ûf der erden
  - lg@couplet[n=3160]:
    - l[n=6319]: vremeder dinge geschehen,
    - l[n=6320]: der man sich minre hât versehen.
  - lg@couplet[n=3161]:
    - l[n=6321]: und dirre hêrren edeliu kint,
    - l[n=6322]: diu dâ ze schalken worden sint,
  - lg@couplet[n=3162]:
    - l[n=6323]: diu möhten noch wol werden vrî,
    - l[n=6324]: swie ungedâht es in doch sî.
  - lg@couplet[n=3163]:
    - l[n=6325]: got sî, der mich noch des gewer!
    - l[n=6326]: wan ich 's in sînem namen ger,
  - lg@couplet[n=3164]:
    - l[n=6327]: daz ich noch mit mîn selbes hant
    - l[n=6328]: den hervanen in Îlant
  - lg@couplet[n=3165]:
    - l[n=6329]: mit disen lantgenôzen
    - l[n=6330]: alsô müez ûf gestôzen,
  - lg@couplet[n=3166]:
    - l[n=6331]: daz daz lant und diu erde
    - l[n=6332]: von mir genidert werde!'
  - lg@couplet[n=3167]:
    - l[n=6333]: "Môrolt sprach aber: 'hêr Tristan,"
    - l[n=6334]: naemet ir iuch minre an
  - lg@couplet[n=3168]:
    - l[n=6335]: dirre dinge und dirre maere,
    - l[n=6336]: ich waene, ez iu guot waere.
  - lg@couplet[n=3169]:
    - l[n=6337]: wan swaz hier under rede geschiht,
    - l[n=6338]: wirn lâzen doch dar umbe niht,
  - lg@couplet[n=3170]:
    - l[n=6339]: des wir ze rehte sulen hân.'
    - l[n=6340]: 'hie mite gieng er vür Marken stân:'
  - lg@couplet[n=3171]:
    - l[n=6341]: "'künec Marke' sprach er 'sprechet hie,"
    - l[n=6342]: lât hoeren ir und alle die,
  - lg@couplet[n=3172]:
    - l[n=6343]: die hie ze gegenwürte sint
    - l[n=6344]: mit mir ze redene umbe ir kint,
  - lg@couplet[n=3173]:
    - l[n=6345]: bescheidet mich der maere baz.
    - l[n=6346]: ist iuwer aller wille daz
  - lg@couplet[n=3174]:
    - l[n=6347]: und lît ouch iuwer muot dar an,
    - l[n=6348]: als iuwer voget hêr Tristan
  - lg@couplet[n=3175]:
    - l[n=6349]: mit worten hie bescheiden hât?'
    - l[n=6350]: "'jâ hêrre, eist unser aller rât,"
  - lg@couplet[n=3176]:
    - l[n=6351]: unser wille und unser muot,
    - l[n=6352]: swaz er gesprichet oder getuot.'
  - lg@couplet[n=3177]:
    - l[n=6353]: "Môrolt sprach aber: 'sô brechet ir"
    - l[n=6354]: mînem hêrren unde mir
  - lg@couplet[n=3178]:
    - l[n=6355]: iuwer triuwe und iuwern eit
    - l[n=6356]: und alle die sicherheit,
  - lg@couplet[n=3179]:
    - l[n=6357]: diu under uns allen ie geschach.'
    - l[n=6358]: 'der höfsche Tristan aber dô sprach:'
  - lg@couplet[n=3180]:
    - l[n=6359]: "'nein hêrre, ir misseredet hier an."
    - l[n=6360]: ez lûtet übele, swer dem man
  - lg@couplet[n=3181]:
    - l[n=6361]: an sîne triuwe sprichet.
    - l[n=6362]: ir aller keiner brichet
  - lg@couplet[n=3182]:
    - l[n=6363]: weder triuwe noch eit.
    - l[n=6364]: ein gelübede unde ein sicherheit
  - lg@couplet[n=3183]:
    - l[n=6365]: wart wîlent under iu getân,
    - l[n=6366]: 'die sol man ouch noch staete lân:'
  - lg@couplet[n=3184]:
    - l[n=6367]: daz s' alle jâr z' Îlanden
    - l[n=6368]: mit guotem willen sanden
  - lg@couplet[n=3185]:
    - l[n=6369]: von Curnewal und von Engelant
    - l[n=6370]: den zins, der in dâ wart benant,
  - lg@couplet[n=3186]:
    - l[n=6371]: oder aber si sazten sich ze wer
    - l[n=6372]: mit einwîge oder mit lanther.
  - lg@couplet[n=3187]:
    - l[n=6373]: sint s' iu der dinge noch bereit
    - l[n=6374]: und loesent ir triuwe unde ir eit
  - lg@couplet[n=3188]:
    - l[n=6375]: mit zinse oder aber mit vehte,
    - l[n=6376]: sô tuont s' iu allez rehte.
  - lg@couplet[n=3189]:
    - l[n=6377]: 'hêrre, hie zuo denket ir:'
    - l[n=6378]: berâtet iuch und saget mir,
  - lg@couplet[n=3190]:
    - l[n=6379]: weder iu lieber sî getân.
    - l[n=6380]: an swederz ir iuch wellet lân,
  - lg@couplet[n=3191]:
    - l[n=6381]: an kampf oder aber an lantstrît,
    - l[n=6382]: des sît ir nû und alle zît
  - lg@couplet[n=3192]:
    - l[n=6383]: an uns gewis und ouch gewert.
    - l[n=6384]: ez müezen doch sper unde swert
  - lg@couplet[n=3193]:
    - l[n=6385]: under uns und iu bescheiden.
    - l[n=6386]: nu kieset under den beiden
  - lg@couplet[n=3194]:
    - l[n=6387]: ir einez unde saget uns daz.
    - l[n=6388]: der zins enlîchet nû niht baz.'
  - lg@couplet[n=3195]:
    - l[n=6389]: "Môrolt sprach aber: 'hêr Tristan,"
    - l[n=6390]: hie bin ich schiere komen an.
  - lg@couplet[n=3196]:
    - l[n=6391]: ich weiz wol, wederz ich dâ wil.
    - l[n=6392]: mîn ist hie nû niht alse vil,
  - lg@couplet[n=3197]:
    - l[n=6393]: daz ich ze lantstrîte
    - l[n=6394]: iht gewerlîche rîte.
  - lg@couplet[n=3198]:
    - l[n=6395]: ich vuor von lande über mer
    - l[n=6396]: mit einem heinlîchen her
  - lg@couplet[n=3199]:
    - l[n=6397]: und kam vil vridelîche
    - l[n=6398]: her in disiu rîche,
  - lg@couplet[n=3200]:
    - l[n=6399]: als ich ê mâles hân getân.
    - l[n=6400]: ich wânde, ez sus niht solte ergân.
  - lg@couplet[n=3201]:
    - l[n=6401]: in versach mich dirre geschiht
    - l[n=6402]: an dise lanthêrren niht.
  - lg@couplet[n=3202]:
    - l[n=6403]: ich wânde varn von hinnen
    - l[n=6404]: mit rehte und ouch mit minnen.
  - lg@couplet[n=3203]:
    - l[n=6405]: nû habet ir mir wîc vür geleit,
    - l[n=6406]: dar zuo bin ich noch unbereit.'
  - lg@couplet[n=3204]:
    - l[n=6407]: "Tristan sprach: 'hêrre, ist iuwer muot"
    - l[n=6408]: ze einem lantstrîte guot,
  - lg@couplet[n=3205]:
    - l[n=6409]: sô kêret umbe zehant,
    - l[n=6410]: vart wider heim in iuwer lant,
  - lg@couplet[n=3206]:
    - l[n=6411]: besendet iuwer ritterschaft,
    - l[n=6412]: besamenet alle iuwer craft
  - lg@couplet[n=3207]:
    - l[n=6413]: und kumet her wider und lât uns sehen,
    - l[n=6414]: wie unde waz uns süle geschehen.
  - lg@couplet[n=3208]:
    - l[n=6415]: und tuot ir des niht zwâre
    - l[n=6416]: in disem halben jâre,
  - lg@couplet[n=3209]:
    - l[n=6417]: "sô nemet ir unser dâ z' iu war:"
    - l[n=6418]: sô komen wir sicherlîchen dar.
  - lg@couplet[n=3210]:
    - l[n=6419]: man hât uns doch hie vor gezalt,
    - l[n=6420]: gewalt hoere wider gewalt
  - lg@couplet[n=3211]:
    - l[n=6421]: und craft wider crefte.
    - l[n=6422]: sît man mit ritterschefte
  - lg@couplet[n=3212]:
    - l[n=6423]: lant unde reht sol swachen,
    - l[n=6424]: hêrren ze schalken machen
  - lg@couplet[n=3213]:
    - l[n=6425]: und daz ein billîch wesen sol,
    - l[n=6426]: sô getrûwen wir des gote wol,
  - lg@couplet[n=3214]:
    - l[n=6427]: daz unser aller swacheit
    - l[n=6428]: noch werde wider hin z' iu geleit.'
  - lg@couplet[n=3215]:
    - l[n=6429]: "'Got weiz' sprach Môrolt 'hêr Tristan,"
    - l[n=6430]: ich hoere vil wol, daz ein man,
  - lg@couplet[n=3216]:
    - l[n=6431]: der nie ze solhem schalle kam
    - l[n=6432]: noch dirre drô nie niht vernam,
  - lg@couplet[n=3217]:
    - l[n=6433]: dem waeren disiu maere
    - l[n=6434]: sorclîch und angestbaere.
  - lg@couplet[n=3218]:
    - l[n=6435]: ich trûwe ir aber vil wol genesen.
    - l[n=6436]: ich bin ouch dicker dâ gewesen,
  - lg@couplet[n=3219]:
    - l[n=6437]: dâ schallen unde hôhvart
    - l[n=6438]: mit solher rede getriben wart.
  - lg@couplet[n=3220]:
    - l[n=6439]: ez ist wol der geloube mîn,
    - l[n=6440]: Gurmûn welle âne sorge sîn
  - lg@couplet[n=3221]:
    - l[n=6441]: umbe sîn liut und umbe sîn lant
    - l[n=6442]: vor iuwerm vanen unde iuwer hant.
  - lg@couplet[n=3222]:
    - l[n=6443]: ouch wirt dise übermüetekeit,
    - l[n=6444]: man enbreche uns danne triuwe und eit,
  - lg@couplet[n=3223]:
    - l[n=6445]: niemer gespart z' Îlanden.
    - l[n=6446]: wir suln ez hie mit handen,
  - lg@couplet[n=3224]:
    - l[n=6447]: wir zwêne under uns beiden
    - l[n=6448]: in einem ringe scheiden,
  - lg@couplet[n=3225]:
    - l[n=6449]: weder ir reht habet oder ich.'
    - l[n=6450]: "Tristan sprach aber: 'diz muoz ich"
  - lg@couplet[n=3226]:
    - l[n=6451]: mit gotes helfe erzeigen,
    - l[n=6452]: und müeze den geveigen,
  - lg@couplet[n=3227]:
    - l[n=6453]: der unreht under uns beiden habe!'
    - l[n=6454]: sînen hantschuoch zôh er abe.
  - lg@couplet[n=3228]:
    - l[n=6455]: er bôt in Môrolde dar.
    - l[n=6456]: "'ir hêrren' sprach er 'nemet war:"
  - lg@couplet[n=3229]:
    - l[n=6457]: der künec mîn hêrre und alle die,
    - l[n=6458]: die hie sîn, die hoeren, wie
  - lg@couplet[n=3230]:
    - l[n=6459]: ich disen kampf bespreche,
    - l[n=6460]: daz ich daz reht niht breche.
  - lg@couplet[n=3231]:
    - l[n=6461]: daz mîn hêr Môrolt, der hie stât,
    - l[n=6462]: noch der in her gesendet hât,
  - lg@couplet[n=3232]:
    - l[n=6463]: noch mit gewalt kein ander man
    - l[n=6464]: zins ze rehte nie gewan
  - lg@couplet[n=3233]:
    - l[n=6465]: "ze Curnewal noch z' Engelant:"
    - l[n=6466]: daz wil ich mit mîner hant
  - lg@couplet[n=3234]:
    - l[n=6467]: wâr machen und wârbaeren,
    - l[n=6468]: got unde der werlt bewaeren
  - lg@couplet[n=3235]:
    - l[n=6469]: ûf disen hêrren, der hie stât,
    - l[n=6470]: der unz her gevrumet hât
  - lg@couplet[n=3236]:
    - l[n=6471]: daz laster und daz ungemach,
    - l[n=6472]: daz disen zwein landen ie geschach.'
  - lg@couplet[n=3237]:
    - l[n=6473]: dâ rief an der stunde
    - l[n=6474]: von herzen und von munde
  - lg@couplet[n=3238]:
    - l[n=6475]: manec edeliu zunge hin ze gote,
    - l[n=6476]: daz got mit sînem gebote
  - lg@couplet[n=3239]:
    - l[n=6477]: bedaehte ir laster unde ir leit
    - l[n=6478]: und lôste sî von schalcheit.
  - lg@couplet[n=3240]:
    - l[n=6479]: swaz aber ir aller swaere
    - l[n=6480]: von disem kampfe waere,
  - lg@couplet[n=3241]:
    - l[n=6481]: daz gie Môrolde cleine
    - l[n=6482]: 'ze herzen oder ze beine:'
  - lg@couplet[n=3242]:
    - l[n=6483]: er was vil unrekomen dâ van.
    - l[n=6484]: der wol gestandene man
  - lg@couplet[n=3243]:
    - l[n=6485]: der enleite ez niender nidere.
    - l[n=6486]: er bôt ouch ime dâ widere
  - lg@couplet[n=3244]:
    - l[n=6487]: des kampfes bewaerde
    - l[n=6488]: mit herter gebaerde,
  - lg@couplet[n=3245]:
    - l[n=6489]: mit fierer contenanze.
    - l[n=6490]: in dûhte disiu schanze
  - lg@couplet[n=3246]:
    - l[n=6491]: vil wol nâch sînem willen wesen.
    - l[n=6492]: er trûte ir harte wol genesen.
  - lg@couplet[n=3247]:
    - l[n=6493]: Nû diz gewisset was alsô,
    - l[n=6494]: der kampf der wart den hêrren dô
  - lg@couplet[n=3248]:
    - l[n=6495]: unz an den dritten tac gespart.
    - l[n=6496]: nû daz der dritte tac dô wart,
  - lg@couplet[n=3249]:
    - l[n=6497]: dô kam al diu lantschaft
    - l[n=6498]: und volkes ein sô michel craft,
  - lg@couplet[n=3250]:
    - l[n=6499]: daz der stat bî dem mer
    - l[n=6500]: aller bevangen was mit her.
  - lg@couplet[n=3251]:
    - l[n=6501]: Môrolt vuor wâfenen sich.
    - l[n=6502]: mit des gewaefene wil ich
  - lg@couplet[n=3252]:
    - l[n=6503]: noch mit sîner sterke
    - l[n=6504]: mînes herzen merke
  - lg@couplet[n=3253]:
    - l[n=6505]: noch mînes sinnes spitze sehe
    - l[n=6506]: mit nâhe merkender spehe
  - lg@couplet[n=3254]:
    - l[n=6507]: niht stumpfen noch lesten,
    - l[n=6508]: sô dicke als er zem besten
  - lg@couplet[n=3255]:
    - l[n=6509]: an rehter manheit ist gezalt.
    - l[n=6510]: diu zal von ime ist manicvalt,
  - lg@couplet[n=3256]:
    - l[n=6511]: daz er an muote, an groeze, an craft
    - l[n=6512]: ze vollekomener ritterschaft
  - lg@couplet[n=3257]:
    - l[n=6513]: daz lob in allen rîchen truoc.
    - l[n=6514]: hie sî des lobes von ime genuoc.
  - lg@couplet[n=3258]:
    - l[n=6515]: ich weiz wol, daz er kunde
    - l[n=6516]: dô unde z' aller stunde
  - lg@couplet[n=3259]:
    - l[n=6517]: ze kampfe und ouch ze vehte
    - l[n=6518]: nâch ritteres rehte
  - lg@couplet[n=3260]:
    - l[n=6519]: sînem lîbe vil wol mite gân.
    - l[n=6520]: er haete es ê sô vil getân.
  - lg@couplet[n=3261]:
    - l[n=6521]: Der guote künic Marke
    - l[n=6522]: dem gie der kampf sô starke
  - lg@couplet[n=3262]:
    - l[n=6523]: mit herzeleide an sînen lîp,
    - l[n=6524]: daz nie kein herzelôsez wîp
  - lg@couplet[n=3263]:
    - l[n=6525]: die nôt umbe einen man gewan.
    - l[n=6526]: er enhaete keinen trôst dar an,
  - lg@couplet[n=3264]:
    - l[n=6527]: ez enwaere Tristandes tôt,
    - l[n=6528]: und haete gerne jene nôt
  - lg@couplet[n=3265]:
    - l[n=6529]: iemer umbe den zins geliten,
    - l[n=6530]: daz der kampf waere vermiten.
  - lg@couplet[n=3266]:
    - l[n=6531]: nu ergieng ez aber allez baz
    - l[n=6532]: umbe diz und umbe daz,
  - lg@couplet[n=3267]:
    - l[n=6533]: umbe zins und umbe man.
    - l[n=6534]: Der unversuohte Tristan
  - lg@couplet[n=3268]:
    - l[n=6535]: ze nôtlîchen dingen
    - l[n=6536]: der begunde ouch sich mit ringen
  - lg@couplet[n=3269]:
    - l[n=6537]: warnen an der stunde,
    - l[n=6538]: sô er allerbeste kunde.
  - lg@couplet[n=3270]:
    - l[n=6539]: sînen lîp und sîniu bein
    - l[n=6540]: diu bewârte er schone und wol in ein.
  - lg@couplet[n=3271]:
    - l[n=6541]: dar über leite er edel werc,
    - l[n=6542]: zwô hosen und einen halsperc,
  - lg@couplet[n=3272]:
    - l[n=6543]: die wâren lieht unde wîz,
    - l[n=6544]: als der meister sînen vlîz
  - lg@couplet[n=3273]:
    - l[n=6545]: und alle sîne wîsheit
    - l[n=6546]: an sî haete geleit.
  - lg@couplet[n=3274]:
    - l[n=6547]: zwên edele sporen starke
    - l[n=6548]: die spîen im sîn vriunt Marke
  - lg@couplet[n=3275]:
    - l[n=6549]: und sîn getriuwer dienestman
    - l[n=6550]: mit weinendem herzen an.
  - lg@couplet[n=3276]:
    - l[n=6551]: sîne wâfenriemen er im bant
    - l[n=6552]: alle mit sîn selbes hant.
  - lg@couplet[n=3277]:
    - l[n=6553]: ein wâfenroc wart dar getragen,
    - l[n=6554]: der was, alse ich hôrte sagen,
  - lg@couplet[n=3278]:
    - l[n=6555]: mit drîhen in den spelten
    - l[n=6556]: zen vuogen und zen velten,
  - lg@couplet[n=3279]:
    - l[n=6557]: z' allen sînen enden
    - l[n=6558]: mit vrouwînen henden
  - lg@couplet[n=3280]:
    - l[n=6559]: in vremedem prîse bedâht
    - l[n=6560]: und noch prîslîcher vollebrâht.
  - lg@couplet[n=3281]:
    - l[n=6561]: hî! dô er den an sich genam,
    - l[n=6562]: wie lustic und wie lobesam
  - lg@couplet[n=3282]:
    - l[n=6563]: er dô dar inne waere,
    - l[n=6564]: daz waere sagebaere!
  - lg@couplet[n=3283]:
    - l[n=6565]: wan daz aber ichz niht lengen wil.
    - l[n=6566]: der rede der würde alze vil,
  - lg@couplet[n=3284]:
    - l[n=6567]: ob ich ez allez wolte
    - l[n=6568]: ergründen, alse ich solte.
  - lg@couplet[n=3285]:
    - l[n=6569]: 'und sult ir doch wol wizzen daz:'
    - l[n=6570]: der man gezam dem rocke baz
  - lg@couplet[n=3286]:
    - l[n=6571]: und truog in lobes und êren an
    - l[n=6572]: vil mêre danne der roc den man.
  - lg@couplet[n=3287]:
    - l[n=6573]: swie guot, swie lobebaere
    - l[n=6574]: der wâfenroc doch waere,
  - lg@couplet[n=3288]:
    - l[n=6575]: er was doch sîner werdekeit,
    - l[n=6576]: der in dô haete ane geleit,
  - lg@couplet[n=3289]:
    - l[n=6577]: kûme unde kûmeclîche wert.
    - l[n=6578]: dar über gurte im Marke ein swert,
  - lg@couplet[n=3290]:
    - l[n=6579]: daz sîn leben und sîn herze was,
    - l[n=6580]: von dem er allermeist genas
  - lg@couplet[n=3291]:
    - l[n=6581]: vor Môrolde und ouch dicke sider.
    - l[n=6582]: und wac daz alsô rehte nider
  - lg@couplet[n=3292]:
    - l[n=6583]: und lac ûf sîner strâze
    - l[n=6584]: in sô gevüeger mâze,
  - lg@couplet[n=3293]:
    - l[n=6585]: daz ez noch ûf noch nider wac
    - l[n=6586]: wan rehte, dâ sîn weide lac.
  - lg@couplet[n=3294]:
    - l[n=6587]: ein helm wart ouch besendet dar,
    - l[n=6588]: der was als ein cristalle var,
  - lg@couplet[n=3295]:
    - l[n=6589]: lûter unde veste,
    - l[n=6590]: der schoeneste unde der beste,
  - lg@couplet[n=3296]:
    - l[n=6591]: den ie ritter ûf genam.
    - l[n=6592]: ich waene ouch ie sô guoter kam
  - lg@couplet[n=3297]:
    - l[n=6593]: inz lant ze Curnewâle.
    - l[n=6594]: dar ûffe stuont diu strâle,
  - lg@couplet[n=3298]:
    - l[n=6595]: der minnen wîsaginne,
    - l[n=6596]: diu sît her mit der minne
  - lg@couplet[n=3299]:
    - l[n=6597]: an ime vil wol bewaeret wart,
    - l[n=6598]: swie lange ez würde dar gespart.
  - lg@couplet[n=3300]:
    - l[n=6599]: 'den sazte im Marke ûf unde sprach:'
    - l[n=6600]: "'â neve, daz ich dich ie gesach,"
  - lg@couplet[n=3301]:
    - l[n=6601]: daz wil ich gote vil tiure clagen.
    - l[n=6602]: ich wil dem allem widersagen,
  - lg@couplet[n=3302]:
    - l[n=6603]: des kein man ze vröuden giht,
    - l[n=6604]: ist, daz mir leide an dir geschiht.'
  - lg@couplet[n=3303]:
    - l[n=6605]: Ein schilt der wart ouch dar besant.
    - l[n=6606]: an dem haete ein gevüegiu hant
  - lg@couplet[n=3304]:
    - l[n=6607]: gewendet allen ir vlîz
    - l[n=6608]: und was der niuwan silberwîz,
  - lg@couplet[n=3305]:
    - l[n=6609]: durch daz er einbaere
    - l[n=6610]: helm unde ringen waere.
  - lg@couplet[n=3306]:
    - l[n=6611]: er was aber gebrûnieret,
    - l[n=6612]: mit lûtere gezieret
  - lg@couplet[n=3307]:
    - l[n=6613]: reht alse ein niuwe spiegelglas.
    - l[n=6614]: ein eber dar ûf gesniten was
  - lg@couplet[n=3308]:
    - l[n=6615]: vil meisterlîchen unde wol
    - l[n=6616]: von swarzem zobel alsam ein kol.
  - lg@couplet[n=3309]:
    - l[n=6617]: den leite im aber sîn oeheim an.
    - l[n=6618]: der stuont dem keiserlîchem man
  - lg@couplet[n=3310]:
    - l[n=6619]: und vuogete ime zer sîten
    - l[n=6620]: dô unde z' allen zîten,
  - lg@couplet[n=3311]:
    - l[n=6621]: als er dar gelîmet waere.
    - l[n=6622]: nû daz der lobebaere,
  - lg@couplet[n=3312]:
    - l[n=6623]: der genaeme kindesche man
    - l[n=6624]: Tristan den schilt an sich gewan,
  - lg@couplet[n=3313]:
    - l[n=6625]: nû lûhten disiu vier werc,
    - l[n=6626]: helm unde halsperc,
  - lg@couplet[n=3314]:
    - l[n=6627]: schilt unde hosen ein ander an
    - l[n=6628]: sô schône, ob sî der wercman
  - lg@couplet[n=3315]:
    - l[n=6629]: alle viere alsô haete ûf geleit,
    - l[n=6630]: daz iegelîches schônheit
  - lg@couplet[n=3316]:
    - l[n=6631]: dem andern schoene baere
    - l[n=6632]: und sîn geschoenet waere,
  - lg@couplet[n=3317]:
    - l[n=6633]: sone kunde ir aller vierer schîn
    - l[n=6634]: ebenliehter niemer sîn.
  - lg@couplet[n=3318]:
    - l[n=6635]: und aber daz niuwe wunder,
    - l[n=6636]: daz dar inne und dar under
  - lg@couplet[n=3319]:
    - l[n=6637]: ze schaden und ze sorgen
    - l[n=6638]: den vînden was verborgen,
  - lg@couplet[n=3320]:
    - l[n=6639]: haete aber daz dekeine craft
    - l[n=6640]: wider dirre vremeden meisterschaft,
  - lg@couplet[n=3321]:
    - l[n=6641]: diu ûzen an gebildet lac?
    - l[n=6642]: 'ich weiz ez wârez alse den tac:'
  - lg@couplet[n=3322]:
    - l[n=6643]: swie sô der ûzer waere,
    - l[n=6644]: der innere bildaere
  - lg@couplet[n=3323]:
    - l[n=6645]: der was baz betihtet,
    - l[n=6646]: bemeistert unde berihtet
  - lg@couplet[n=3324]:
    - l[n=6647]: ze ritters figiure
    - l[n=6648]: dan diu ûzere faitiure.
  - lg@couplet[n=3325]:
    - l[n=6649]: daz werc daz was dar inne
    - l[n=6650]: an geschepfede unde an sinne
  - lg@couplet[n=3326]:
    - l[n=6651]: vil lobelîchen ûf geleit.
    - l[n=6652]: des wercmannes wîsheit
  - lg@couplet[n=3327]:
    - l[n=6653]: hî, wie wol diu dar an schein!
    - l[n=6654]: sîn brust, sîn arme und sîniu bein
  - lg@couplet[n=3328]:
    - l[n=6655]: diu wâren hêrlîch unde rîch,
    - l[n=6656]: wol gestalt und edelîch.
  - lg@couplet[n=3329]:
    - l[n=6657]: im stuont daz îsen dar obe
    - l[n=6658]: wol und ze wunderlîchem lobe.
  - lg@couplet[n=3330]:
    - l[n=6659]: sîn ors daz habete ein knappe dâ.
    - l[n=6660]: in Spanjenlant noch anderswâ
  - lg@couplet[n=3331]:
    - l[n=6661]: wart nie kein schoenerez erzogen.
    - l[n=6662]: 'ezn was niender în gesmogen:'
  - lg@couplet[n=3332]:
    - l[n=6663]: ez was rîch und offen
    - l[n=6664]: zer brust und zuo den goffen,
  - lg@couplet[n=3333]:
    - l[n=6665]: starc ze beiden wenden,
    - l[n=6666]: erwünschet z' allen enden.
  - lg@couplet[n=3334]:
    - l[n=6667]: sîne vüeze und sîniu bein
    - l[n=6668]: diu behielten ouch vil wol in ein
  - lg@couplet[n=3335]:
    - l[n=6669]: al ir geschepfede unde ir reht.
    - l[n=6670]: die vüeze sinewel, diu bein sleht,
  - lg@couplet[n=3336]:
    - l[n=6671]: ûfrihtic alle viere
    - l[n=6672]: als einem wilden tiere;
  - lg@couplet[n=3337]:
    - l[n=6673]: 'ouch was ez kurzlîcher kust:'
    - l[n=6674]: hin vor dem satel und vor der brust
  - lg@couplet[n=3338]:
    - l[n=6675]: dâ stuont ez alsô rehte wol,
    - l[n=6676]: als ein ros iemer beste sol.
  - lg@couplet[n=3339]:
    - l[n=6677]: dar ûffe ein wîziu decke lac,
    - l[n=6678]: lieht unde lûter alse der tac,
  - lg@couplet[n=3340]:
    - l[n=6679]: den andern ringen gelîch,
    - l[n=6680]: und was diu lanc und alsô rîch,
  - lg@couplet[n=3341]:
    - l[n=6681]: daz sî wol ebene nider gie
    - l[n=6682]: dem orse vaste vür diu knie.
  - lg@couplet[n=3342]:
    - l[n=6683]: Nû daz Tristan ze vehte
    - l[n=6684]: nâch ritteres rehte
  - lg@couplet[n=3343]:
    - l[n=6685]: nâch kampfes gewonheit
    - l[n=6686]: wol und ze prîse was bereit,
  - lg@couplet[n=3344]:
    - l[n=6687]: die dô wol kunden prîsen
    - l[n=6688]: beidiu man und îsen,
  - lg@couplet[n=3345]:
    - l[n=6689]: die kâmen alle samet dar an,
    - l[n=6690]: daz beidiu, îsen unde man,
  - lg@couplet[n=3346]:
    - l[n=6691]: geworhten schoener bilde nie.
    - l[n=6692]: swie wol daz aber schîne hie,
  - lg@couplet[n=3347]:
    - l[n=6693]: ez schein doch vil und verre baz,
    - l[n=6694]: sît dô er ûf daz ors gesaz
  - lg@couplet[n=3348]:
    - l[n=6695]: und sper ze handen genam,
    - l[n=6696]: dô was daz bilde lussam,
  - lg@couplet[n=3349]:
    - l[n=6697]: dô was der ritter lobelîch,
    - l[n=6698]: ob dem satel und unden rîch.
  - lg@couplet[n=3350]:
    - l[n=6699]: arme und ahsele beide
    - l[n=6700]: die haeten breite weide.
  - lg@couplet[n=3351]:
    - l[n=6701]: in den satel kunde er sich wol,
    - l[n=6702]: dâ man den satel sitzen sol,
  - lg@couplet[n=3352]:
    - l[n=6703]: gesetzen unde gevüegen.
    - l[n=6704]: hin neben des orses büegen
  - lg@couplet[n=3353]:
    - l[n=6705]: dâ swebeten sîniu schoeniu bein
    - l[n=6706]: strac unde sleht alsam ein zein.
  - lg@couplet[n=3354]:
    - l[n=6707]: dô stuont daz ors, dô stuont der man
    - l[n=6708]: sô rehte wol ein ander an,
  - lg@couplet[n=3355]:
    - l[n=6709]: als ob si waeren under in zwein
    - l[n=6710]: mit ein ander unde in ein
  - lg@couplet[n=3356]:
    - l[n=6711]: alsô gewahsen unde geborn.
    - l[n=6712]: die gebaerde wâren ûz erkorn,
  - lg@couplet[n=3357]:
    - l[n=6713]: staetelîch und staete,
    - l[n=6714]: die Tristan z' orse haete.
  - lg@couplet[n=3358]:
    - l[n=6715]: dar zuo swie wol gebaere
    - l[n=6716]: gebaerdehalp er waere,
  - lg@couplet[n=3359]:
    - l[n=6717]: sô was doch innerthalp der muot
    - l[n=6718]: sô reine g' artet und sô guot,
  - lg@couplet[n=3360]:
    - l[n=6719]: daz edeler muot und reiner art
    - l[n=6720]: under helme nie bedecket wart.
  - lg@couplet[n=3361]:
    - l[n=6721]: Sus was den kempfen beiden
    - l[n=6722]: ein kampfstat bescheiden,
  - lg@couplet[n=3362]:
    - l[n=6723]: ein cleiniu insel in dem mer,
    - l[n=6724]: dem stade sô nâhe unde dem her,
  - lg@couplet[n=3363]:
    - l[n=6725]: daz man dâ wol bereite sach,
    - l[n=6726]: swaz in der insele geschach.
  - lg@couplet[n=3364]:
    - l[n=6727]: und was ouch daz beredet dar an,
    - l[n=6728]: daz âne dise zwêne man
  - lg@couplet[n=3365]:
    - l[n=6729]: nieman dar în kaeme,
    - l[n=6730]: biz der kampf ende naeme.
  - lg@couplet[n=3366]:
    - l[n=6731]: daz wart ouch wol behalten.
    - l[n=6732]: sus wurden dar geschalten
  - lg@couplet[n=3367]:
    - l[n=6733]: den kempfen zwein zwei schiffelîn,
    - l[n=6734]: der ietwederz mohte sîn,
  - lg@couplet[n=3368]:
    - l[n=6735]: daz ez ein ors und einen man
    - l[n=6736]: gewâfent wol trüege dan.
  - lg@couplet[n=3369]:
    - l[n=6737]: nû disiu schif diu stuonden dâ.
    - l[n=6738]: Môrolt zôch in ir einez sâ.
  - lg@couplet[n=3370]:
    - l[n=6739]: daz ruoder nam er an die hant,
    - l[n=6740]: er schiffete anderhalp an lant.
  - lg@couplet[n=3371]:
    - l[n=6741]: und alse er ûz zem werde kam,
    - l[n=6742]: sîn schiffelîn er iesâ nam,
  - lg@couplet[n=3372]:
    - l[n=6743]: zuo dem stade hafte er daz.
    - l[n=6744]: ûf sîn ors er balde saz,
  - lg@couplet[n=3373]:
    - l[n=6745]: an sîne hant nam er sîn sper,
    - l[n=6746]: al über den wert sô liez er her
  - lg@couplet[n=3374]:
    - l[n=6747]: rîlîche gân punieren,
    - l[n=6748]: hin unde her laisieren.
  - lg@couplet[n=3375]:
    - l[n=6749]: und wâren sîn puneize
    - l[n=6750]: in dem ernestcreize
  - lg@couplet[n=3376]:
    - l[n=6751]: sô ringe und sô schimpfbaere,
    - l[n=6752]: als ez ze schimpfe waere.
  - lg@couplet[n=3377]:
    - l[n=6753]: Als Tristan ouch ze schiffe kam,
    - l[n=6754]: sîn dinc dar în ze sich genam,
  - lg@couplet[n=3378]:
    - l[n=6755]: beidiu sîn ors und ouch sîn sper.
    - l[n=6756]: vorn in dem schiffe dâ stuont er.
  - lg@couplet[n=3379]:
    - l[n=6757]: "'künec' sprach er 'hêrre Marke,"
    - l[n=6758]: nune sorget niht ze starke
  - lg@couplet[n=3380]:
    - l[n=6759]: umbe mînen lîp und umbe mîn leben.
    - l[n=6760]: wir suln ez allez gote ergeben.
  - lg@couplet[n=3381]:
    - l[n=6761]: unser angest hilfet hie zuo niht.
    - l[n=6762]: waz obe uns lîhte baz geschiht,
  - lg@couplet[n=3382]:
    - l[n=6763]: dan man uns habe ûf geleit?
    - l[n=6764]: unser sige und unser saelekeit
  - lg@couplet[n=3383]:
    - l[n=6765]: diu enstât an keiner ritterschaft
    - l[n=6766]: wan an der einen gotes craft.
  - lg@couplet[n=3384]:
    - l[n=6767]: lât alle vorvorhte wesen,
    - l[n=6768]: wan ich mac harte wol genesen.
  - lg@couplet[n=3385]:
    - l[n=6769]: mir ist ze disem dinge
    - l[n=6770]: mîn gemüete harte ringe.
  - lg@couplet[n=3386]:
    - l[n=6771]: 'als tuot ouch ir: gehabet iuch wol!'
    - l[n=6772]: ez ergât doch niuwan, alse ez sol.
  - lg@couplet[n=3387]:
    - l[n=6773]: und aber swie sô mîn ding ergê,
    - l[n=6774]: an swelhem ende sô 'z gestê,
  - lg@couplet[n=3388]:
    - l[n=6775]: sô lât ir iuch doch hiute,
    - l[n=6776]: iuwer lant und iuwer liute,
  - lg@couplet[n=3389]:
    - l[n=6777]: an den ich mich verlâzen hân.
    - l[n=6778]: got selbe, der mit mir sol gân
  - lg@couplet[n=3390]:
    - l[n=6779]: ze ringe und ouch ze vehte,
    - l[n=6780]: der bringe reht ze rehte!
  - lg@couplet[n=3391]:
    - l[n=6781]: got muoz binamen mit mir gesigen
    - l[n=6782]: oder mit mir sigelôs beligen.
  - lg@couplet[n=3392]:
    - l[n=6783]: der walte es unde müeze es pflegen!'
    - l[n=6784]: hie mite bôt er in sînen segen.
  - lg@couplet[n=3393]:
    - l[n=6785]: sîn schiffelîn daz stiez er an
    - l[n=6786]: und vuor in gotes namen dan.
  - lg@couplet[n=3394]:
    - l[n=6787]: hie wart sîn lîp und ouch sîn leben
    - l[n=6788]: von manegem munde gote ergeben.
  - lg@couplet[n=3395]:
    - l[n=6789]: im wart von maneger edelen hant
    - l[n=6790]: manec süeze segen nâch gesant.
  - lg@couplet[n=3396]:
    - l[n=6791]: und alse er ûz ze stade gestiez,
    - l[n=6792]: sîn schiffelîn er vliezen liez
  - lg@couplet[n=3397]:
    - l[n=6793]: und saz ûf sîn ors iesâ.
    - l[n=6794]: nu was ouch Môrolt iesâ dâ.
  - lg@couplet[n=3398]:
    - l[n=6795]: "'sag an' sprach er 'waz tiutet daz,"
    - l[n=6796]: durch welhen list und umbe waz
  - lg@couplet[n=3399]:
    - l[n=6797]: hâstû daz schif lâzen gân?'
    - l[n=6798]: "'daz hân ich umbe daz getân:"
  - lg@couplet[n=3400]:
    - l[n=6799]: hie ist ein schif unde zwêne man,
    - l[n=6800]: und enist ouch dâ kein zwîvel an,
  - lg@couplet[n=3401]:
    - l[n=6801]: belîbent die niht beide hie,
    - l[n=6802]: daz aber binamen ir einer ie
  - lg@couplet[n=3402]:
    - l[n=6803]: ûf disem werde tôt beliget,
    - l[n=6804]: sô hât ouch jener, der dâ gesiget,
  - lg@couplet[n=3403]:
    - l[n=6805]: an disem einen genuoc,
    - l[n=6806]: daz dich dâ her zem werde truoc.'
  - lg@couplet[n=3404]:
    - l[n=6807]: "Môrolt sprach aber: 'ich hoere wol,"
    - l[n=6808]: daz diz unwendic wesen sol,
  - lg@couplet[n=3405]:
    - l[n=6809]: der kampf enmüeze vür sich gân.
    - l[n=6810]: liezestû 'n noch understân
  - lg@couplet[n=3406]:
    - l[n=6811]: und schiede wir mit minnen
    - l[n=6812]: ûf solhe rede von hinnen,
  - lg@couplet[n=3407]:
    - l[n=6813]: daz ich mîn zinsreht staete
    - l[n=6814]: von disen zwein landen haete.
  - lg@couplet[n=3408]:
    - l[n=6815]: daz diuhte mich dîn saelekeit.
    - l[n=6816]: wan zwâre mir ist sêre leit,
  - lg@couplet[n=3409]:
    - l[n=6817]: ist daz ich dich slâhen sol.
    - l[n=6818]: mirn geviel nie ritter alsô wol,
  - lg@couplet[n=3410]:
    - l[n=6819]: den ich mit ougen ie gesach.'
    - l[n=6820]: 'der gemuote Tristan aber dô sprach:'
  - lg@couplet[n=3411]:
    - l[n=6821]: "'der zins muoz vürder sîn getân,"
    - l[n=6822]: sol kein suone under uns ergân.'
  - lg@couplet[n=3412]:
    - l[n=6823]: "'entriuwen' sprach der ander dô"
    - l[n=6824]: "'diu suone wirdet niht alsô."
  - lg@couplet[n=3413]:
    - l[n=6825]: sus kome wir niht ze minnen.
    - l[n=6826]: der zins muoz mit mir hinnen.'
  - lg@couplet[n=3414]:
    - l[n=6827]: "'sô trîbe wir' sprach Tristan"
    - l[n=6828]: "'vil harte unnütziu teidinc an."
  - lg@couplet[n=3415]:
    - l[n=6829]: Môrolt, sît daz du danne mîn
    - l[n=6830]: ze slahene sô gewis wilt sîn,
  - lg@couplet[n=3416]:
    - l[n=6831]: sô wer dich, wellestû genesen.
    - l[n=6832]: hie enmac niht anders an gewesen.'
  - lg@couplet[n=3417]:
    - l[n=6833]: Daz ors daz warf er umbe,
    - l[n=6834]: er machte ûz einer crumbe
  - lg@couplet[n=3418]:
    - l[n=6835]: eine rihtige slihte.
    - l[n=6836]: er lie her gân enrihte
  - lg@couplet[n=3419]:
    - l[n=6837]: mit aller sînes herzen ger
    - l[n=6838]: mit gesenketem sper.
  - lg@couplet[n=3420]:
    - l[n=6839]: mit vliegenden schenkelen,
    - l[n=6840]: mit sporn und mit enkelen
  - lg@couplet[n=3421]:
    - l[n=6841]: nam er daz ors zen sîten.
    - l[n=6842]: wes mohte ouch jener dô bîten,
  - lg@couplet[n=3422]:
    - l[n=6843]: dem ez umbe daz leben dô stuont?
    - l[n=6844]: der tete reht als sî alle tuont,
  - lg@couplet[n=3423]:
    - l[n=6845]: die ûf rehte manheit
    - l[n=6846]: 'alle ir sinne hânt geleit:'
  - lg@couplet[n=3424]:
    - l[n=6847]: er nam ouch eine kêre
    - l[n=6848]: nâch sînes herzen lêre
  - lg@couplet[n=3425]:
    - l[n=6849]: wol balde hin und balder wider.
    - l[n=6850]: sper warf er ûf und iesâ nider.
  - lg@couplet[n=3426]:
    - l[n=6851]: sus kam er her gerüeret,
    - l[n=6852]: als den der tiuvel vüeret.
  - lg@couplet[n=3427]:
    - l[n=6853]: beidiu ros unde man
    - l[n=6854]: kâmen Tristanden vliegende an
  - lg@couplet[n=3428]:
    - l[n=6855]: noch balder danne ein smirlîn.
    - l[n=6856]: als giric was ouch Tristan sîn.
  - lg@couplet[n=3429]:
    - l[n=6857]: si kâmen mit gelîcher ger
    - l[n=6858]: gelîche vliegende her,
  - lg@couplet[n=3430]:
    - l[n=6859]: daz sî diu sper zestâchen,
    - l[n=6860]: daz s' in den schilten brâchen
  - lg@couplet[n=3431]:
    - l[n=6861]: wol ze tûsent stucken.
    - l[n=6862]: dô gieng ez an ein zucken
  - lg@couplet[n=3432]:
    - l[n=6863]: der swerte von den sîten.
    - l[n=6864]: si giengen z' orse strîten.
  - lg@couplet[n=3433]:
    - l[n=6865]: got selbe möhte ez gerne sehen.
    - l[n=6866]: Nu hoere ich al die werlde jehen
  - lg@couplet[n=3434]:
    - l[n=6867]: und stât ouch an dem maere,
    - l[n=6868]: daz diz ein einwîc waere,
  - lg@couplet[n=3435]:
    - l[n=6869]: und ist ir aller jehe dar an,
    - l[n=6870]: hiene waeren niuwan zwêne man.
  - lg@couplet[n=3436]:
    - l[n=6871]: ich prüeve ez aber an dirre zît,
    - l[n=6872]: daz ez ein offener strît
  - lg@couplet[n=3437]:
    - l[n=6873]: von zwein ganzen rotten was.
    - l[n=6874]: swie ich doch daz nie gelas
  - lg@couplet[n=3438]:
    - l[n=6875]: an Tristandes maere,
    - l[n=6876]: ich mache ez doch wârbaere.
  - lg@couplet[n=3439]:
    - l[n=6877]: Môrolt, als uns diu wârheit
    - l[n=6878]: ie hât gesaget und hiute seit,
  - lg@couplet[n=3440]:
    - l[n=6879]: der haete vier manne craft,
    - l[n=6880]: diz was vier manne ritterschaft.
  - lg@couplet[n=3441]:
    - l[n=6881]: daz was der strit in eine sît.
    - l[n=6882]: 'sô was anderhalp der strît:'
  - lg@couplet[n=3442]:
    - l[n=6883]: daz eine got, daz ander reht,
    - l[n=6884]: daz dritte was ir zweier kneht
  - lg@couplet[n=3443]:
    - l[n=6885]: und ir gewaerer dienestman,
    - l[n=6886]: der wol gewaere Tristan,
  - lg@couplet[n=3444]:
    - l[n=6887]: daz vierde was willeger muot,
    - l[n=6888]: der wunder in den noeten tuot.
  - lg@couplet[n=3445]:
    - l[n=6889]: die viere und jene viere
    - l[n=6890]: ûz den gebilde ich schiere
  - lg@couplet[n=3446]:
    - l[n=6891]: zwô ganze rotte oder ahte man,
    - l[n=6892]: als übel als ich doch bilden kan.
  - lg@couplet[n=3447]:
    - l[n=6893]: E dûhte iuch, daz diz maere
    - l[n=6894]: gâr ungevüege waere,
  - lg@couplet[n=3448]:
    - l[n=6895]: daz ûf zwein orsen zwei her
    - l[n=6896]: iemer möhten komen ze wer.
  - lg@couplet[n=3449]:
    - l[n=6897]: nû habt ir 'z vür wâr vernomen,
    - l[n=6898]: daz hie zesamene waeren komen
  - lg@couplet[n=3450]:
    - l[n=6899]: under einem helme ieweder sît
    - l[n=6900]: vier ritter oder vier ritter strît.
  - lg@couplet[n=3451]:
    - l[n=6901]: die riten ouch zuo den zîten
    - l[n=6902]: vaste ûf ein ander strîten.
  - lg@couplet[n=3452]:
    - l[n=6903]: alsus kam ein geselleschaft,
    - l[n=6904]: Môrolt mit vier manne craft,
  - lg@couplet[n=3453]:
    - l[n=6905]: Tristanden alse ein dunre an.
    - l[n=6906]: der veige vâlandes man
  - lg@couplet[n=3454]:
    - l[n=6907]: der sluoc sô crefteclîche ûf in,
    - l[n=6908]: daz er im craft unde sin
  - lg@couplet[n=3455]:
    - l[n=6909]: vil nâch mit slegen haete benomen.
    - l[n=6910]: waere ime der schilt ze staten niht komen,
  - lg@couplet[n=3456]:
    - l[n=6911]: under dem er sich mit listen
    - l[n=6912]: kunde schirmen unde vristen,
  - lg@couplet[n=3457]:
    - l[n=6913]: weder helm noch halsperc
    - l[n=6914]: noch kein sîn ander kampfwerc
  - lg@couplet[n=3458]:
    - l[n=6915]: daz enhaete in dâ niht vür getragen,
    - l[n=6916]: ern haete in durch die ringe erslagen.
  - lg@couplet[n=3459]:
    - l[n=6917]: ern liez im nie die state geschehen,
    - l[n=6918]: daz er vor slegen möhte ûf gesehen.
  - lg@couplet[n=3460]:
    - l[n=6919]: sus gieng er in mit slegen an,
    - l[n=6920]: biz er 'm mit slegen an gewan,
  - lg@couplet[n=3461]:
    - l[n=6921]: daz Tristan von der slege nôt
    - l[n=6922]: den schilt ze verre von im bôt
  - lg@couplet[n=3462]:
    - l[n=6923]: unde den schirm ze hôhe truoc,
    - l[n=6924]: biz er im durch daz diech sluoc
  - lg@couplet[n=3463]:
    - l[n=6925]: einen alsô hezlîchen slac,
    - l[n=6926]: der vil nâch hin zem tôde wac,
  - lg@couplet[n=3464]:
    - l[n=6927]: daz ime daz vleisch und daz bein
    - l[n=6928]: durch hosen und durch halsperc schein
  - lg@couplet[n=3465]:
    - l[n=6929]: und daz daz bluot ûf schraete
    - l[n=6930]: und after dem werde waete.
  - lg@couplet[n=3466]:
    - l[n=6931]: "'wie dô?' sprach Môrolt 'wiltu jehen?"
    - l[n=6932]: hier an mahtû wol selbe sehen,
  - lg@couplet[n=3467]:
    - l[n=6933]: daz nieman unreht vüeren sol.
    - l[n=6934]: dîn unreht schînet hier an wol.
  - lg@couplet[n=3468]:
    - l[n=6935]: noch denke, wellestû genesen,
    - l[n=6936]: in welher wîse ez müge gewesen;
  - lg@couplet[n=3469]:
    - l[n=6937]: wan zwâre, Tristan, disiu nôt
    - l[n=6938]: diu ist dîn endeclîcher tôt.
  - lg@couplet[n=3470]:
    - l[n=6939]: ich eine enwende ez danne,
    - l[n=6940]: von wîbe noch von manne
  - lg@couplet[n=3471]:
    - l[n=6941]: sone wirdestû niemêr gesunt.
    - l[n=6942]: du bist mit eime swerte wunt,
  - lg@couplet[n=3472]:
    - l[n=6943]: daz toedic unde gelüppet ist.
    - l[n=6944]: arzât noch arzâte list
  - lg@couplet[n=3473]:
    - l[n=6945]: ernert dich niemer dirre nôt,
    - l[n=6946]: ez entuo mîn swester eine, Îsôt,
  - lg@couplet[n=3474]:
    - l[n=6947]: diu künegîn von Îlande.
    - l[n=6948]: diu erkennet maneger hande
  - lg@couplet[n=3475]:
    - l[n=6949]: wurze und aller crûte craft
    - l[n=6950]: und arzâtlîche meisterschaft.
  - lg@couplet[n=3476]:
    - l[n=6951]: diu kan eine disen list
    - l[n=6952]: und anders nieman, der der ist.
  - lg@couplet[n=3477]:
    - l[n=6953]: diun ner dich, dû bist ungenesen.
    - l[n=6954]: wiltû mir noch gevolgic wesen
  - lg@couplet[n=3478]:
    - l[n=6955]: und mir des zinses jehende sîn,
    - l[n=6956]: mîn swester diu künigîn
  - lg@couplet[n=3479]:
    - l[n=6957]: diu muoz dich selbe heilen
    - l[n=6958]: und ich wil mit dir teilen
  - lg@couplet[n=3480]:
    - l[n=6959]: geselleclîche, swaz ich hân,
    - l[n=6960]: und wil dir nihtes abe gân,
  - lg@couplet[n=3481]:
    - l[n=6961]: dâ dich dîn wille zuo getreit.'
    - l[n=6962]: "Tristan sprach: 'mîne wârheit"
  - lg@couplet[n=3482]:
    - l[n=6963]: und mîn êre die engibe ich
    - l[n=6964]: durch dîne swester noch durch dich.
  - lg@couplet[n=3483]:
    - l[n=6965]: ich hân in mîner vrîen hant
    - l[n=6966]: dâ her gevuort zwei vrîiu lant,
  - lg@couplet[n=3484]:
    - l[n=6967]: diu varnt ouch mit mir hinnen
    - l[n=6968]: oder ich muoz ir gewinnen
  - lg@couplet[n=3485]:
    - l[n=6969]: groezern schaden oder aber den tôt.
    - l[n=6970]: ouch enbin ich noch ze solher nôt
  - lg@couplet[n=3486]:
    - l[n=6971]: mit einer wunden niht getriben,
    - l[n=6972]: daz ez allez hier an sî beliben.
  - lg@couplet[n=3487]:
    - l[n=6973]: der kampf ist under uns beiden
    - l[n=6974]: ie noch vil ungescheiden.
  - lg@couplet[n=3488]:
    - l[n=6975]: der zins ist dîn tôt oder der mîn.
    - l[n=6976]: hie enmac niht anders ane gesîn.'
  - lg@couplet[n=3489]:
    - l[n=6977]: Hie mite ruorte er in aber an.
    - l[n=6978]: nu sprichet daz vil lîhte ein man,
  - lg@couplet[n=3490]:
    - l[n=6979]: 'ich selbe spriche ez ouch dar zuo:'
    - l[n=6980]: "'got unde reht, wâ sint sî nuo,"
  - lg@couplet[n=3491]:
    - l[n=6981]: Tristandes strîtgesellen?
    - l[n=6982]: ob s' im iht helfen wellen,
  - lg@couplet[n=3492]:
    - l[n=6983]: des nimt mich michel wunder.
    - l[n=6984]: si sûment sich hier under.
  - lg@couplet[n=3493]:
    - l[n=6985]: ir rotte und ir geselleschaft
    - l[n=6986]: diu ist sêre worden schadehaft.
  - lg@couplet[n=3494]:
    - l[n=6987]: sine komen danne drâte,
    - l[n=6988]: sô koment s' al ze spâte.
  - lg@couplet[n=3495]:
    - l[n=6989]: von diu sô komen schiere!
    - l[n=6990]: hie rîtent zwêne an viere
  - lg@couplet[n=3496]:
    - l[n=6991]: und strîtent niuwan umbe ir leben.
    - l[n=6992]: daz selbe deist ouch sêre ergeben
  - lg@couplet[n=3497]:
    - l[n=6993]: an zwîvel unde an untrôst.
    - l[n=6994]: suln s' iemer werden erlôst,
  - lg@couplet[n=3498]:
    - l[n=6995]: daz muoz vil kurzlîche sîn!' E
    - l[n=6996]: got unde reht diu riten dô în
  - lg@couplet[n=3499]:
    - l[n=6997]: mit rehtem urteile,
    - l[n=6998]: ir rotte ze heile,
  - lg@couplet[n=3500]:
    - l[n=6999]: ir vînden ze valle.
    - l[n=7000]: hie begunden sî sich alle
  - lg@couplet[n=3501]:
    - l[n=7001]: 'gelîche rottieren:'
    - l[n=7002]: viere wider vieren.
  - lg@couplet[n=3502]:
    - l[n=7003]: alsus reit schar wider schar.
    - l[n=7004]: und Tristan, alse er wart gewar
  - lg@couplet[n=3503]:
    - l[n=7005]: der sînen strîtgesellen,
    - l[n=7006]: dô wuohs im muot und ellen.
  - lg@couplet[n=3504]:
    - l[n=7007]: im brâhte sîn geselleschaft
    - l[n=7008]: beidiu herze unde craft.
  - lg@couplet[n=3505]:
    - l[n=7009]: daz ors er mit den sporn nam.
    - l[n=7010]: sô sêre er her gerüeret kam,
  - lg@couplet[n=3506]:
    - l[n=7011]: daz er nâch sîner gelust
    - l[n=7012]: hurtende mit des orses brust
  - lg@couplet[n=3507]:
    - l[n=7013]: den vînt sô sêre erschalte,
    - l[n=7014]: daz er 'n zer erden valte
  - lg@couplet[n=3508]:
    - l[n=7015]: mit orse mit alle.
    - l[n=7016]: und alse er von dem valle
  - lg@couplet[n=3509]:
    - l[n=7017]: ein lützel sich erholte
    - l[n=7018]: und wider zem orse wolte,
  - lg@couplet[n=3510]:
    - l[n=7019]: nû was ouch Tristan iesâ dâ.
    - l[n=7020]: den helm den sluog er ime iesâ,
  - lg@couplet[n=3511]:
    - l[n=7021]: dar er waete al dort hin dan.
    - l[n=7022]: hie mite sô lief in Môrolt an.
  - lg@couplet[n=3512]:
    - l[n=7023]: durch die covertiure er sluoc
    - l[n=7024]: Tristandes orse abe den buoc,
  - lg@couplet[n=3513]:
    - l[n=7025]: daz ez under ime dar nider gesaz,
    - l[n=7026]: und er tete weder wirs noch baz,
  - lg@couplet[n=3514]:
    - l[n=7027]: wan sprang et anderhalp dervan.
    - l[n=7028]: Môrolt der listege man
  - lg@couplet[n=3515]:
    - l[n=7029]: den schilt ze rucke er kêrte,
    - l[n=7030]: als in sîn witze lêrte.
  - lg@couplet[n=3516]:
    - l[n=7031]: mit der hant sô greif er nider,
    - l[n=7032]: den helm den nam er aber wider.
  - lg@couplet[n=3517]:
    - l[n=7033]: er haete in sîner wîsheit
    - l[n=7034]: alsô gedâht und ûf geleit,
  - lg@couplet[n=3518]:
    - l[n=7035]: sô er wider z' orse kaeme,
    - l[n=7036]: daz er den helm ûf naeme
  - lg@couplet[n=3519]:
    - l[n=7037]: und rite aber Tristanden an.
    - l[n=7038]: nû er den helm ze sich gewan
  - lg@couplet[n=3520]:
    - l[n=7039]: und hin zem orse gâhete
    - l[n=7040]: und dem alsô genâhete,
  - lg@couplet[n=3521]:
    - l[n=7041]: daz er die hant zem brîtel liez
    - l[n=7042]: und den linken vuoz gestiez
  - lg@couplet[n=3522]:
    - l[n=7043]: wol vaste in den stegereif
    - l[n=7044]: und mit der hant den satel ergreif,
  - lg@couplet[n=3523]:
    - l[n=7045]: nu haete in ouch Tristan erzogen.
    - l[n=7046]: er sluoc im ûf dem satelbogen
  - lg@couplet[n=3524]:
    - l[n=7047]: daz swert und ouch die zeswen hant,
    - l[n=7048]: daz si beidiu vielen ûf den sant
  - lg@couplet[n=3525]:
    - l[n=7049]: mit ringen mit alle.
    - l[n=7050]: und under disem valle
  - lg@couplet[n=3526]:
    - l[n=7051]: gab er im aber einen slac
    - l[n=7052]: reht obene, dâ diu kuppe lac,
  - lg@couplet[n=3527]:
    - l[n=7053]: und truoc ouch der sô sêre nider,
    - l[n=7054]: dô er daz wâfen zucte wider,
  - lg@couplet[n=3528]:
    - l[n=7055]: daz von dem selben zucke
    - l[n=7056]: des swertes ein stucke
  - lg@couplet[n=3529]:
    - l[n=7057]: in sîner hirneschal beleip,
    - l[n=7058]: daz ouch Tristanden sider treip
  - lg@couplet[n=3530]:
    - l[n=7059]: 'ze sorgen und ze grôzer nôt:'
    - l[n=7060]: ez haete in nâch brâht ûf den tôt.
  - lg@couplet[n=3531]:
    - l[n=7061]: Môrolt, daz trôstelôse her,
    - l[n=7062]: do er âne craft und âne wer
  - lg@couplet[n=3532]:
    - l[n=7063]: sô sêre türmelende gie
    - l[n=7064]: und sich an den val verlie,
  - lg@couplet[n=3533]:
    - l[n=7065]: "'wie dô, wie dô?' sprach Tristan"
    - l[n=7066]: "'sô dir got, Môrolt, sag an,"
  - lg@couplet[n=3534]:
    - l[n=7067]: ist dir dirre maere iht kunt?
    - l[n=7068]: mich dunket, dû sîst sêre wunt.
  - lg@couplet[n=3535]:
    - l[n=7069]: ich waene, dîn dinc übele stê.
    - l[n=7070]: swie ez mîner wunden ergê,
  - lg@couplet[n=3536]:
    - l[n=7071]: dir waere guoter wurze nôt.
    - l[n=7072]: swaz sô dîn swester Îsôt
  - lg@couplet[n=3537]:
    - l[n=7073]: von erzenîe hât gelesen,
    - l[n=7074]: des wirt dir nôt, wiltû genesen.
  - lg@couplet[n=3538]:
    - l[n=7075]: der rehte und der gewaere got
    - l[n=7076]: und gotes waerlîch gebot
  - lg@couplet[n=3539]:
    - l[n=7077]: die habent dîn unreht wol bedâht
    - l[n=7078]: und reht an mir ze rehte brâht.
  - lg@couplet[n=3540]:
    - l[n=7079]: der müeze mîn ouch vürbaz pflegen!
    - l[n=7080]: disiu hôhvart diu ist gelegen!'
  - lg@couplet[n=3541]:
    - l[n=7081]: hie mite trat er im nâher baz.
    - l[n=7082]: daz swert daz nam er und gab daz
  - lg@couplet[n=3542]:
    - l[n=7083]: ze beiden sînen handen.
    - l[n=7084]: er sluoc sînem anden
  - lg@couplet[n=3543]:
    - l[n=7085]: daz houbet mit der cuppen abe.
    - l[n=7086]: Sus kêrte er wider zuo der habe,
  - lg@couplet[n=3544]:
    - l[n=7087]: dâ er Môroldes schif dâ vant.
    - l[n=7088]: dâ saz er în und vuor zehant
  - lg@couplet[n=3545]:
    - l[n=7089]: gein dem stade und gein dem her.
    - l[n=7090]: aldâ gehôrte er bî dem mer
  - lg@couplet[n=3546]:
    - l[n=7091]: grôze vröude und grôze clage,
    - l[n=7092]: vröude unde clage, als ich iu sage.
  - lg@couplet[n=3547]:
    - l[n=7093]: der saelde an sîner sige lac,
    - l[n=7094]: den was ein saeleclîcher tac
  - lg@couplet[n=3548]:
    - l[n=7095]: und michel vröude erstanden.
    - l[n=7096]: si slageten mit handen,
  - lg@couplet[n=3549]:
    - l[n=7097]: si lobeten got mit munde,
    - l[n=7098]: si sungen an der stunde
  - lg@couplet[n=3550]:
    - l[n=7099]: ze himele michel sigeliet.
    - l[n=7100]: so was ez aber der vremeden diet,
  - lg@couplet[n=3551]:
    - l[n=7101]: den leiden gesten von Îlant,
    - l[n=7102]: die dar wâren gesant,
  - lg@couplet[n=3552]:
    - l[n=7103]: ze michelem leide ertaget.
    - l[n=7104]: von den wart als vil geclaget,
  - lg@couplet[n=3553]:
    - l[n=7105]: als von disen gesungen.
    - l[n=7106]: si wunden unde twungen
  - lg@couplet[n=3554]:
    - l[n=7107]: ir jâmer under ir henden.
    - l[n=7108]: die jâmerigen ellenden,
  - lg@couplet[n=3555]:
    - l[n=7109]: die clagenden Îlandaere,
    - l[n=7110]: die wîle si in ir swaere
  - lg@couplet[n=3556]:
    - l[n=7111]: ze schiffen wolten gâhen,
    - l[n=7112]: Tristan begunde in nâhen
  - lg@couplet[n=3557]:
    - l[n=7113]: und an dem stade bekam er in.
    - l[n=7114]: "'ir hêrren' sprach er 'kêret hin,"
  - lg@couplet[n=3558]:
    - l[n=7115]: enpfâhet jenez zinsreht,
    - l[n=7116]: daz ir dort ûf dem werde seht,
  - lg@couplet[n=3559]:
    - l[n=7117]: und bringet iuwerm hêrren heim
    - l[n=7118]: und saget im, daz mîn oeheim
  - lg@couplet[n=3560]:
    - l[n=7119]: der künic Marke und sîniu lant
    - l[n=7120]: diu senden ime den prîsant
  - lg@couplet[n=3561]:
    - l[n=7121]: 'unde enbieten ime dâ bî:'
    - l[n=7122]: swenne ez an sînem willen sî,
  - lg@couplet[n=3562]:
    - l[n=7123]: daz er 's geruoche unde ger,
    - l[n=7124]: daz er sîne boten her
  - lg@couplet[n=3563]:
    - l[n=7125]: nâch solhem zinse sende,
    - l[n=7126]: wir enlâzen s' îtelhende
  - lg@couplet[n=3564]:
    - l[n=7127]: niemer wider gekêren.
    - l[n=7128]: mit sus getânen êren
  - lg@couplet[n=3565]:
    - l[n=7129]: sende wir s' im hinnen,
    - l[n=7130]: swie kûme wir 'z gewinnen.'
  - lg@couplet[n=3566]:
    - l[n=7131]: und swaz hier under rede ergie,
    - l[n=7132]: mit dem schilte dacte er ie
  - lg@couplet[n=3567]:
    - l[n=7133]: daz bluot und die wunden
    - l[n=7134]: vor den unkunden
  - lg@couplet[n=3568]:
    - l[n=7135]: und ernerte in ouch daz selbe sider.
    - l[n=7136]: wan jene die kâmen alsô wider,
  - lg@couplet[n=3569]:
    - l[n=7137]: daz ez ir keiner nie bevant.
    - l[n=7138]: wan si schieden dan zehant
  - lg@couplet[n=3570]:
    - l[n=7139]: und vuoren hin zem werde sâ
    - l[n=7140]: und vunden vür ir hêrren dâ
  - lg@couplet[n=3571]:
    - l[n=7141]: einen zestucketen man.
    - l[n=7142]: den selben vuorten s' ouch von dan.
  - lg@couplet[n=3572]:
    - l[n=7143]: Nu sî ze lande kâmen,
    - l[n=7144]: ze handen si nâmen
  - lg@couplet[n=3573]:
    - l[n=7145]: den jaemerlîchen prîsant,
    - l[n=7146]: der bî in dar was gesant.
  - lg@couplet[n=3574]:
    - l[n=7147]: diu stucke meine ich elliu driu.
    - l[n=7148]: zesamene leiten si diu,
  - lg@couplet[n=3575]:
    - l[n=7149]: daz ieman iht dâ von verlür.
    - l[n=7150]: ir hêrren truogen sî si vür
  - lg@couplet[n=3576]:
    - l[n=7151]: und seiten ime, als ich ê las,
    - l[n=7152]: vil rehte als ime enboten was.
  - lg@couplet[n=3577]:
    - l[n=7153]: ich waene und versihe mich wol,
    - l[n=7154]: 'des ich mich wol versehen sol:'
  - lg@couplet[n=3578]:
    - l[n=7155]: der künec Gurmûn Gemuotheit
    - l[n=7156]: der haete unmuot und michel leit
  - lg@couplet[n=3579]:
    - l[n=7157]: und gieng in ouch des nôt an.
    - l[n=7158]: er verlôs an disem einen man
  - lg@couplet[n=3580]:
    - l[n=7159]: herze unde muot, trôst unde craft
    - l[n=7160]: und maneges mannes ritterschaft.
  - lg@couplet[n=3581]:
    - l[n=7161]: diu schîbe, diu sîn êre truoc,
    - l[n=7162]: die Môrolt vrîlîche sluoc
  - lg@couplet[n=3582]:
    - l[n=7163]: in den bîlanden allen,
    - l[n=7164]: diu was dô nider gevallen.
  - lg@couplet[n=3583]:
    - l[n=7165]: diu künigîn sîn swester,
    - l[n=7166]: der leit was aber noch vester,
  - lg@couplet[n=3584]:
    - l[n=7167]: ir jâmer unde ir clagenôt.
    - l[n=7168]: sî unde ir tohter Îsôt
  - lg@couplet[n=3585]:
    - l[n=7169]: die quelten manege wîs ir lîp,
    - l[n=7170]: als ir wol wizzet, daz diu wîp
  - lg@couplet[n=3586]:
    - l[n=7171]: vil nâhe gênde clage hânt,
    - l[n=7172]: dâ in diu leit ze herzen gânt.
  - lg@couplet[n=3587]:
    - l[n=7173]: si sâhen disen tôten man
    - l[n=7174]: durch niht niwan durch jâmer an,
  - lg@couplet[n=3588]:
    - l[n=7175]: durch daz ir herzeswaere
    - l[n=7176]: al deste groezer waere.
  - lg@couplet[n=3589]:
    - l[n=7177]: daz houbet kusten s' und die hant,
    - l[n=7178]: diu in liute unde lant
  - lg@couplet[n=3590]:
    - l[n=7179]: haete gemachet undertân,
    - l[n=7180]: als ich hie vor gesaget hân.
  - lg@couplet[n=3591]:
    - l[n=7181]: des houbetes wunden
    - l[n=7182]: besâhen s' oben und unden
  - lg@couplet[n=3592]:
    - l[n=7183]: ange unde jaemerlîche.
    - l[n=7184]: nû ersach diu sinnerîche,
  - lg@couplet[n=3593]:
    - l[n=7185]: diu wîse küniginne
    - l[n=7186]: die scharten dar inne.
  - lg@couplet[n=3594]:
    - l[n=7187]: si besante ein cleinez zengelîn;
    - l[n=7188]: dâ mite sô reichte sî dar în
  - lg@couplet[n=3595]:
    - l[n=7189]: unde gewan die scharten dan.
    - l[n=7190]: sî unde ir tohter sâhen s' an
  - lg@couplet[n=3596]:
    - l[n=7191]: mit jâmer und mit leide
    - l[n=7192]: und nâmen sî dô beide
  - lg@couplet[n=3597]:
    - l[n=7193]: und leiten sî in einen schrîn,
    - l[n=7194]: dâ sît daz selbe stuckelîn
  - lg@couplet[n=3598]:
    - l[n=7195]: Tristanden brâhte ze nôt.
    - l[n=7196]: Nû hêrre Môrolt der ist tôt.
  - lg@couplet[n=3599]:
    - l[n=7197]: tribe ich nu michel maere
    - l[n=7198]: von ir aller swaere
  - lg@couplet[n=3600]:
    - l[n=7199]: und von ir clage, waz hülfe daz?
    - l[n=7200]: uns waere nihtes deste baz.
  - lg@couplet[n=3601]:
    - l[n=7201]: wer möhte ir aller leit beclagen?
    - l[n=7202]: Môrolt der wart ze grabe getragen,
  - lg@couplet[n=3602]:
    - l[n=7203]: begraben alse ein ander man.
    - l[n=7204]: Gurmûn dô trûren began
  - lg@couplet[n=3603]:
    - l[n=7205]: und hiez gebieten al zehant
    - l[n=7206]: über al daz rîche z' Îlant,
  - lg@couplet[n=3604]:
    - l[n=7207]: daz man genôte naeme war,
    - l[n=7208]: swaz in der werlde lebendes dar
  - lg@couplet[n=3605]:
    - l[n=7209]: von Curnewâle kaeme,
    - l[n=7210]: daz man ime den lîp naeme,
  - lg@couplet[n=3606]:
    - l[n=7211]: ez waere wîp oder man.
    - l[n=7212]: diz gebot und dirre ban
  - lg@couplet[n=3607]:
    - l[n=7213]: der gie vür sich sô sêre,
    - l[n=7214]: daz nieman keine kêre
  - lg@couplet[n=3608]:
    - l[n=7215]: ze keiner slahte stunde
    - l[n=7216]: dâ hin gehaben kunde
  - lg@couplet[n=3609]:
    - l[n=7217]: von curnewalscher diete,
    - l[n=7218]: daz er dekeine miete
  - lg@couplet[n=3610]:
    - l[n=7219]: möhte gebieten oder gegeben,
    - l[n=7220]: ez engienge im niuwan an daz leben,
  - lg@couplet[n=3611]:
    - l[n=7221]: biz maneger muoter kint dâ van
    - l[n=7222]: unschuldeclîche schaden gewan.
  - lg@couplet[n=3612]:
    - l[n=7223]: und was daz allez âne nôt,
    - l[n=7224]: wan Môrolt lac billîche tôt.
  - lg@couplet[n=3613]:
    - l[n=7225]: der was niwan an sîner craft
    - l[n=7226]: und niht an gote gemuothaft
  - lg@couplet[n=3614]:
    - l[n=7227]: und vuorte z' allen zîten
    - l[n=7228]: ze allen sînen strîten
  - lg@couplet[n=3615]:
    - l[n=7229]: gewalt unde hôhvart,
    - l[n=7230]: in den er ouch gevellet wart.
  - milestone[unit=chapter,n=11]
  - label[lg=deu-Latn]: Tantris
  - lg@couplet[n=3616]:
    - l[n=7231]: Nû grîfe wider, dâ ich 'z liez.
    - l[n=7232]: Tristan dô der ze stade gestiez
  - lg@couplet[n=3617]:
    - l[n=7233]: âne ros und âne sper,
    - l[n=7234]: nû kâmen tûsent rotte her
  - lg@couplet[n=3618]:
    - l[n=7235]: gedrungen mit ir gruoze
    - l[n=7236]: ze orse und ze vuoze.
  - lg@couplet[n=3619]:
    - l[n=7237]: si enpfiengen in vrôlîche.
    - l[n=7238]: künec unde künicrîche
  - lg@couplet[n=3620]:
    - l[n=7239]: dien gelebeten nie sô lieben tac,
    - l[n=7240]: des man in wol getrûwen mac.
  - lg@couplet[n=3621]:
    - l[n=7241]: wan in was ûf erstanden
    - l[n=7242]: grôz êre ûz sînen handen.
  - lg@couplet[n=3622]:
    - l[n=7243]: ir aller laster unde ir leit
    - l[n=7244]: daz haete er eine hin geleit.
  - lg@couplet[n=3623]:
    - l[n=7245]: und aber die wunden, die er truoc,
    - l[n=7246]: die beclageten sî genuoc
  - lg@couplet[n=3624]:
    - l[n=7247]: und gieng in sêre nâhen.
    - l[n=7248]: wan sî sich aber versâhen,
  - lg@couplet[n=3625]:
    - l[n=7249]: daz er von dirre swaere
    - l[n=7250]: schiere genesen waere,
  - lg@couplet[n=3626]:
    - l[n=7251]: done ahten sî 'z ze nihte.
    - l[n=7252]: si vuorten in in rihte
  - lg@couplet[n=3627]:
    - l[n=7253]: hin wider zem palas under in.
    - l[n=7254]: wol balde entwâfenten si in
  - lg@couplet[n=3628]:
    - l[n=7255]: und schuofen ime senfte unde gemach,
    - l[n=7256]: als er oder ieman vor gesprach.
  - lg@couplet[n=3629]:
    - l[n=7257]: arzâte man besande,
    - l[n=7258]: von bürgen und von lande
  - lg@couplet[n=3630]:
    - l[n=7259]: die allerbesten die man vant.
    - l[n=7260]: wie dô? die wâren besant,
  - lg@couplet[n=3631]:
    - l[n=7261]: die leiten allen ir sin
    - l[n=7262]: mit arzâtlîchem liste an in.
  - lg@couplet[n=3632]:
    - l[n=7263]: waz truoc daz vür oder waz half daz?
    - l[n=7264]: im was doch nihtes deste baz.
  - lg@couplet[n=3633]:
    - l[n=7265]: daz s' alle samet wisten
    - l[n=7266]: von arzâtlîchen listen,
  - lg@couplet[n=3634]:
    - l[n=7267]: daz enmohte im niht ze staten gestân.
    - l[n=7268]: daz gelüppe was alsô getân,
  - lg@couplet[n=3635]:
    - l[n=7269]: daz sî 'z mit nihte kunden
    - l[n=7270]: gescheiden von der wunden,
  - lg@couplet[n=3636]:
    - l[n=7271]: unz ez im al den lîp ergienc
    - l[n=7272]: und eine varwe gevienc
  - lg@couplet[n=3637]:
    - l[n=7273]: sô jaemerlîcher hande,
    - l[n=7274]: daz man in kûme erkande.
  - lg@couplet[n=3638]:
    - l[n=7275]: dar zuo gevie der selbe slac
    - l[n=7276]: einen sô griulîchen smac,
  - lg@couplet[n=3639]:
    - l[n=7277]: daz ime daz leben swârte,
    - l[n=7278]: sîn eigen lîp unmârte.
  - lg@couplet[n=3640]:
    - l[n=7279]: ouch was sîn meistez ungemach,
    - l[n=7280]: daz er daz alle zît wol sach,
  - lg@couplet[n=3641]:
    - l[n=7281]: daz er den begunde swâren,
    - l[n=7282]: die sîne vriunde ê wâren,
  - lg@couplet[n=3642]:
    - l[n=7283]: und erkande ie baz unde baz
    - l[n=7284]: Môroldes rede. ouch haete er daz
  - lg@couplet[n=3643]:
    - l[n=7285]: ê mâles dicke wol vernomen,
    - l[n=7286]: wie schoene und wie vollekomen
  - lg@couplet[n=3644]:
    - l[n=7287]: Îsôt sîn swester waere.
    - l[n=7288]: wan von ihr vlouc ein maere
  - lg@couplet[n=3645]:
    - l[n=7289]: in allen den bîlanden,
    - l[n=7290]: 'diu ir namen erkanden:'
  - lg@couplet[n=3646]:
    - l[n=7291]: diu wîse Îsôt, diu schoene Îsôt
    - l[n=7292]: diu liuhtet alse der morgenrôt.
  - lg@couplet[n=3647]:
    - l[n=7293]: Tristan der sorchafte man
    - l[n=7294]: hie gedâhte er z' allen zîten an
  - lg@couplet[n=3648]:
    - l[n=7295]: 'und wiste wol: solt er genesen,'
    - l[n=7296]: daz enkünde niemer gewesen
  - lg@couplet[n=3649]:
    - l[n=7297]: wan eine von ir liste,
    - l[n=7298]: diu disen list dâ wiste,
  - lg@couplet[n=3650]:
    - l[n=7299]: diu sinnerîche künigîn.
    - l[n=7300]: wie 'z aber möhte gesîn,
  - lg@couplet[n=3651]:
    - l[n=7301]: des enkunde er niht betrahten.
    - l[n=7302]: nu begunde er aber daz ahten,
  - lg@couplet[n=3652]:
    - l[n=7303]: sît ez sîn tôt doch waere,
    - l[n=7304]: sô waere im alsô maere
  - lg@couplet[n=3653]:
    - l[n=7305]: der lîp gewâget oder tôt
    - l[n=7306]: als disiu tôtlîche nôt.
  - lg@couplet[n=3654]:
    - l[n=7307]: hie mite besazte er sînen sin,
    - l[n=7308]: er wolte binamen dâ hin,
  - lg@couplet[n=3655]:
    - l[n=7309]: er engienge im, swie got wolte,
    - l[n=7310]: genaese, ob er solte.
  - lg@couplet[n=3656]:
    - l[n=7311]: sînen oeheim den besande er.
    - l[n=7312]: er seite im al von ende her
  - lg@couplet[n=3657]:
    - l[n=7313]: sîn tougen unde sînen muot,
    - l[n=7314]: als ein vriunt sînem vriunde tuot,
  - lg@couplet[n=3658]:
    - l[n=7315]: wes im wille waere
    - l[n=7316]: nâch Môroldes maere.
  - lg@couplet[n=3659]:
    - l[n=7317]: diz geviel im übele unde wol.
    - l[n=7318]: wan daz man schaden ze noeten sol
  - lg@couplet[n=3660]:
    - l[n=7319]: dulten, als man beste kan.
    - l[n=7320]: under zwein übelen kiese ein man,
  - lg@couplet[n=3661]:
    - l[n=7321]: daz danne minner übel ist.
    - l[n=7322]: daz selbe ist ouch ein nütze list.
  - lg@couplet[n=3662]:
    - l[n=7323]: sus wurden sî zwêne under in zwein
    - l[n=7324]: ir dinges alles inein,
  - lg@couplet[n=3663]:
    - l[n=7325]: als ez ouch allez gendet wart,
    - l[n=7326]: 'wie er volante sîne vart:'
  - lg@couplet[n=3664]:
    - l[n=7327]: wie manz verswîgen solte,
    - l[n=7328]: daz er z' Îlanden wolte;
  - lg@couplet[n=3665]:
    - l[n=7329]: wie man solte sagen maere,
    - l[n=7330]: daz er in Salerne waere
  - lg@couplet[n=3666]:
    - l[n=7331]: durch sînes lîbes genist.
    - l[n=7332]: nu disiu rede besetzet ist,
  - lg@couplet[n=3667]:
    - l[n=7333]: Curvenal wart ouch besant.
    - l[n=7334]: dem selben sageten s' ouch zehant
  - lg@couplet[n=3668]:
    - l[n=7335]: ir beider willen unde ir muot.
    - l[n=7336]: diz dûhte Curvenâlen guot
  - lg@couplet[n=3669]:
    - l[n=7337]: und jach, er wolte mit im wesen,
    - l[n=7338]: mit ime ersterben oder genesen.
  - lg@couplet[n=3670]:
    - l[n=7339]: und alse ez âbendende wart,
    - l[n=7340]: nu bereite man in zuo z' ir vart
  - lg@couplet[n=3671]:
    - l[n=7341]: eine barken unde ein schiffelîn
    - l[n=7342]: und schuof in vollen rât dar în
  - lg@couplet[n=3672]:
    - l[n=7343]: an lîpnar unde an spîse,
    - l[n=7344]: an anderre schifwîse.
  - lg@couplet[n=3673]:
    - l[n=7345]: da wart der arme Tristan
    - l[n=7346]: mit maneger clage getragen an
  - lg@couplet[n=3674]:
    - l[n=7347]: vil tougenlîche unde alsô,
    - l[n=7348]: daz dirre schiffunge dô
  - lg@couplet[n=3675]:
    - l[n=7349]: vil lützel ieman wart gewar,
    - l[n=7350]: wan die man ouch besande dar.
  - lg@couplet[n=3676]:
    - l[n=7351]: sînem oeheime Marke
    - l[n=7352]: dem bevalh er harte starke
  - lg@couplet[n=3677]:
    - l[n=7353]: sîn gesinde und ander sîn dinc.
    - l[n=7354]: daz sînes dinges iemer rinc
  - lg@couplet[n=3678]:
    - l[n=7355]: von ein ander kaeme,
    - l[n=7356]: biz man von ime vernaeme
  - lg@couplet[n=3679]:
    - l[n=7357]: gewislîchiu maere,
    - l[n=7358]: wie 'z ime ergangen waere.
  - lg@couplet[n=3680]:
    - l[n=7359]: sîne harphen er besande.
    - l[n=7360]: die vuorte er ouch von lande
  - lg@couplet[n=3681]:
    - l[n=7361]: und sînes dinges nie niht mê.
    - l[n=7362]: Hie mite so stiezen s' an den sê.
  - lg@couplet[n=3682]:
    - l[n=7363]: sus vuoren sî von dannen
    - l[n=7364]: niwan mit ahte mannen.
  - lg@couplet[n=3683]:
    - l[n=7365]: die selben haeten ouch ir leben
    - l[n=7366]: ze bürgen und ze pfande geben
  - lg@couplet[n=3684]:
    - l[n=7367]: und ouch versichert bî gote,
    - l[n=7368]: daz s' ûz ir zweier gebote
  - lg@couplet[n=3685]:
    - l[n=7369]: niemer vuoz getraeten.
    - l[n=7370]: nu sî geschiffet haeten
  - lg@couplet[n=3686]:
    - l[n=7371]: und Marke nâch Tristande sach,
    - l[n=7372]: sîn kurzewîle und sîn gemach,
  - lg@couplet[n=3687]:
    - l[n=7373]: ich weiz wol, daz was cleine.
    - l[n=7374]: ze herzen und ze beine
  - lg@couplet[n=3688]:
    - l[n=7375]: gieng ime daz selbe scheiden.
    - l[n=7376]: wan daz ez aber in beiden
  - lg@couplet[n=3689]:
    - l[n=7377]: ze vröuden und ze liebe kam.
    - l[n=7378]: nu daz daz lantvolc vernam,
  - lg@couplet[n=3690]:
    - l[n=7379]: mit wie getâner swaere
    - l[n=7380]: Tristan gevaren waere
  - lg@couplet[n=3691]:
    - l[n=7381]: hin wider Salerne durch genesen,
    - l[n=7382]: waere er ir aller kint gewesen,
  - lg@couplet[n=3692]:
    - l[n=7383]: sîn leit enwaere in allen nie
    - l[n=7384]: nâher gegangen, danne ez gie.
  - lg@couplet[n=3693]:
    - l[n=7385]: und wan im ouch sîn ungemach
    - l[n=7386]: in ir dieneste geschach,
  - lg@couplet[n=3694]:
    - l[n=7387]: al deste nâher gieng ez in.
    - l[n=7388]: Nu Tristan der vuor allez hin
  - lg@couplet[n=3695]:
    - l[n=7389]: über state und über maht
    - l[n=7390]: beidiu tac unde naht
  - lg@couplet[n=3696]:
    - l[n=7391]: die rihte wider Îlant,
    - l[n=7392]: als in des marnaeres hant
  - lg@couplet[n=3697]:
    - l[n=7393]: wol geleiten kunde.
    - l[n=7394]: und als daz schif begunde
  - lg@couplet[n=3698]:
    - l[n=7395]: Îlande alsô genâhen,
    - l[n=7396]: daz sî daz lant wol sâhen,
  - lg@couplet[n=3699]:
    - l[n=7397]: Tristan den stiurmeister bat,
    - l[n=7398]: daz er sich gein der houbetstat
  - lg@couplet[n=3700]:
    - l[n=7399]: ze Develîne wante,
    - l[n=7400]: wan er daz wol erkante,
  - lg@couplet[n=3701]:
    - l[n=7401]: daz diu wîse küniginne
    - l[n=7402]: haete ir wesen dar inne.
  - lg@couplet[n=3702]:
    - l[n=7403]: des endes er dô gâhete.
    - l[n=7404]: und alse er ir genâhete,
  - lg@couplet[n=3703]:
    - l[n=7405]: daz er si kôs und ebene sach,
    - l[n=7406]: "'seht hêrre' er zuo Tristande sprach"
  - lg@couplet[n=3704]:
    - l[n=7407]: "'ich sihe die stat: waz râtet ir?'"
    - l[n=7408]: "Tristan dô sprach: 'dâ sulen wir"
  - lg@couplet[n=3705]:
    - l[n=7409]: hie enkeren unde belîben,
    - l[n=7410]: disen âbent hie vertrîben
  - lg@couplet[n=3706]:
    - l[n=7411]: und ouch der naht ein teil hie sîn.'
    - l[n=7412]: sus wurfen sî den anker în
  - lg@couplet[n=3707]:
    - l[n=7413]: und ruoweten den âbent dâ.
    - l[n=7414]: und in der naht dô hiez er sâ
  - lg@couplet[n=3708]:
    - l[n=7415]: gein der stat hin lâzen gân.
    - l[n=7416]: und alse daz dô was getân,
  - lg@couplet[n=3709]:
    - l[n=7417]: daz sî sô nâhe kâmen,
    - l[n=7418]: daz s' ir gemerke nâmen
  - lg@couplet[n=3710]:
    - l[n=7419]: eine halbe mîle von der stat,
    - l[n=7420]: Tristan ime dô geben bat
  - lg@couplet[n=3711]:
    - l[n=7421]: daz aller ermeste gewant,
    - l[n=7422]: daz man in der barken vant.
  - lg@couplet[n=3712]:
    - l[n=7423]: und als man ime daz ane getete,
    - l[n=7424]: er hiez sich legen an der stete
  - lg@couplet[n=3713]:
    - l[n=7425]: ûz der barken in daz schiffelîn.
    - l[n=7426]: sîne harpfen hiez er ouch dar în
  - lg@couplet[n=3714]:
    - l[n=7427]: und in der mâze spîse geben,
    - l[n=7428]: daz er ir möhte geleben
  - lg@couplet[n=3715]:
    - l[n=7429]: drî tage oder viere.
    - l[n=7430]: nû diz was allez schiere
  - lg@couplet[n=3716]:
    - l[n=7431]: nâch sînem willen getân.
    - l[n=7432]: Curvenâlen hiez er vür sich gân
  - lg@couplet[n=3717]:
    - l[n=7433]: und ouch die schifman mit im.
    - l[n=7434]: "'vriunt Curvenal' sprach er 'nû nim"
  - lg@couplet[n=3718]:
    - l[n=7435]: dise barken und diz liut an dich
    - l[n=7436]: und pflig ir schône und wol durch mich
  - lg@couplet[n=3719]:
    - l[n=7437]: alle stunde und alle zît!
    - l[n=7438]: und alse ir wider komen sît,
  - lg@couplet[n=3720]:
    - l[n=7439]: sô lône in alsô rîche,
    - l[n=7440]: daz s' unser heinlîche
  - lg@couplet[n=3721]:
    - l[n=7441]: getriuwelîche mit uns tragen
    - l[n=7442]: und nieman niht hier umbe sagen.
  - lg@couplet[n=3722]:
    - l[n=7443]: und kêre balde wider heim.
    - l[n=7444]: grüeze mînen oeheim
  - lg@couplet[n=3723]:
    - l[n=7445]: und sage im daz, daz ich noch lebe
    - l[n=7446]: und müge ouch noch mit gotes gebe
  - lg@couplet[n=3724]:
    - l[n=7447]: wol vürbaz leben unde genesen.
    - l[n=7448]: er ensol niht leidic umbe mich wesen.
  - lg@couplet[n=3725]:
    - l[n=7449]: und sage im daz zewâre,
    - l[n=7450]: ich kome in disem jâre,
  - lg@couplet[n=3726]:
    - l[n=7451]: ist daz ich genesen sol.
    - l[n=7452]: gelinget mînen dingen wol,
  - lg@couplet[n=3727]:
    - l[n=7453]: daz wirt im schiere bekant.
    - l[n=7454]: sage in den hof und in daz lant,
  - lg@couplet[n=3728]:
    - l[n=7455]: daz ich belîbe in dirre nôt
    - l[n=7456]: under wegen ûf der verte tôt.
  - lg@couplet[n=3729]:
    - l[n=7457]: mîn gesinde, daz ich noch dâ habe,
    - l[n=7458]: des lâ binamen niht komen abe.
  - lg@couplet[n=3730]:
    - l[n=7459]: sich, daz si mîn dâ bîten
    - l[n=7460]: biz zuo den selben zîten,
  - lg@couplet[n=3731]:
    - l[n=7461]: als ich dir hie gesaget hân.
    - l[n=7462]: und ist aber ez alsô getân,
  - lg@couplet[n=3732]:
    - l[n=7463]: daz mir in dirre jâres vrist
    - l[n=7464]: gelücke niht geschehen ist,
  - lg@couplet[n=3733]:
    - l[n=7465]: sô muget ir iuch mîn wol bewegen,
    - l[n=7466]: sô lât ir got der sêle pflegen
  - lg@couplet[n=3734]:
    - l[n=7467]: 'und nemet ir iuwer selbe war:'
    - l[n=7468]: sô nim dû mîn liut unde var
  - lg@couplet[n=3735]:
    - l[n=7469]: hin heim ze Parmenîe wider
    - l[n=7470]: und lâ dich bî Rûâle nider,
  - lg@couplet[n=3736]:
    - l[n=7471]: mînem lieben vater. dem sage von mir,
    - l[n=7472]: daz er mir mîner triuwe an dir
  - lg@couplet[n=3737]:
    - l[n=7473]: durch sîne triuwe lône
    - l[n=7474]: und biete dir ez schône
  - lg@couplet[n=3738]:
    - l[n=7475]: und tugentlîche, als er wol kan,
    - l[n=7476]: 'und underwîse in ouch dar an:'
  - lg@couplet[n=3739]:
    - l[n=7477]: die mir habent gedienet her,
    - l[n=7478]: daz er mich an den gewer
  - lg@couplet[n=3740]:
    - l[n=7479]: 'einer bete und keiner mê:'
    - l[n=7480]: als iegelîches dienest stê,
  - lg@couplet[n=3741]:
    - l[n=7481]: daz er im danke und lône alsô.
    - l[n=7482]: nû lieben liute' sprach er dô
  - lg@couplet[n=3742]:
    - l[n=7483]: "'hie mite sô sît ir gote ergeben,"
    - l[n=7484]: vart iuwer strâze und lât mich sweben.
  - lg@couplet[n=3743]:
    - l[n=7485]: ich muoz ze disen zîten
    - l[n=7486]: der gotes genâden bîten.
  - lg@couplet[n=3744]:
    - l[n=7487]: sô habet ouch ir zît, daz ir vart,
    - l[n=7488]: iuwern lîp und iuwer leben bewart.
  - lg@couplet[n=3745]:
    - l[n=7489]: ez nâhet vaste gein dem tage.'
    - l[n=7490]: sus kêrten sî mit maneger clage
  - lg@couplet[n=3746]:
    - l[n=7491]: und mit manegem jâmer hin.
    - l[n=7492]: mit manegem trahene liezen s' in
  - lg@couplet[n=3747]:
    - l[n=7493]: swebende ûf dem wilden sê.
    - l[n=7494]: in getete nie scheiden alsô wê.
  - lg@couplet[n=3748]:
    - l[n=7495]: ein iegelîch getriuwer man,
    - l[n=7496]: der ie getriuwen vriunt gewan
  - lg@couplet[n=3749]:
    - l[n=7497]: und weiz, wie man den meinen sol,
    - l[n=7498]: entriuwen der verstât sich wol
  - lg@couplet[n=3750]:
    - l[n=7499]: umbe Curvenâles swaere.
    - l[n=7500]: swie swaere im aber waere
  - lg@couplet[n=3751]:
    - l[n=7501]: al sîn herze und al sîn sin,
    - l[n=7502]: sô schiffete er doch allez hin.
  - lg@couplet[n=3752]:
    - l[n=7503]: Tristan beleip al eine dâ.
    - l[n=7504]: der swebete dâ wâ unde wâ
  - lg@couplet[n=3753]:
    - l[n=7505]: mit jâmer und mit sorgen
    - l[n=7506]: unz an den liehten morgen.
  - lg@couplet[n=3754]:
    - l[n=7507]: unde als die von Develîn
    - l[n=7508]: daz wîselôse schiffelîn
  - lg@couplet[n=3755]:
    - l[n=7509]: in dem wâge ersâhen,
    - l[n=7510]: sie hiezen balde gâhen
  - lg@couplet[n=3756]:
    - l[n=7511]: und nemen des schiffelînes war.
    - l[n=7512]: die boten die kêrten iesâ dar.
  - lg@couplet[n=3757]:
    - l[n=7513]: nu sî begunden nâhen
    - l[n=7514]: und dannoch nieman sâhen,
  - lg@couplet[n=3758]:
    - l[n=7515]: nu gehôrten s' al dort her
    - l[n=7516]: suoze unde nâch ir herzen ger
  - lg@couplet[n=3759]:
    - l[n=7517]: eine süeze harpfen clingen
    - l[n=7518]: und mit der harpfen singen
  - lg@couplet[n=3760]:
    - l[n=7519]: einen man sô rehte suoze,
    - l[n=7520]: daz sîz in z' eime gruoze
  - lg@couplet[n=3761]:
    - l[n=7521]: und ze âventiure nâmen
    - l[n=7522]: und von der stat nie kâmen,
  - lg@couplet[n=3762]:
    - l[n=7523]: die wîle er harpfete unde sanc.
    - l[n=7524]: diu vröude diu was aber unlanc,
  - lg@couplet[n=3763]:
    - l[n=7525]: die sî von im haeten an der stete,
    - l[n=7526]: wan swaz er in dâ spiles getete
  - lg@couplet[n=3764]:
    - l[n=7527]: mit handen oder mit munde,
    - l[n=7528]: 'daz engie niht von grunde:'
  - lg@couplet[n=3765]:
    - l[n=7529]: daz herze dazn was niht dermite.
    - l[n=7530]: so enist ez ouch niht spiles site,
  - lg@couplet[n=3766]:
    - l[n=7531]: daz man 'z dekeine wîle tuo,
    - l[n=7532]: daz herze daz enstê darzuo.
  - lg@couplet[n=3767]:
    - l[n=7533]: al eine geschehe es harte vil,
    - l[n=7534]: ez enheizet doch niht rehte spil,
  - lg@couplet[n=3768]:
    - l[n=7535]: daz man sus ûzen hin getuot
    - l[n=7536]: âne herze und âne muot.
  - lg@couplet[n=3769]:
    - l[n=7537]: wan daz diu jugent Tristanden
    - l[n=7538]: mit munde und ouch mit handen
  - lg@couplet[n=3770]:
    - l[n=7539]: ir z' einer kurzewîle twanc,
    - l[n=7540]: daz er ir harpfete unde sanc,
  - lg@couplet[n=3771]:
    - l[n=7541]: ez was dem marteraere
    - l[n=7542]: ein marter unde ein swaere.
  - lg@couplet[n=3772]:
    - l[n=7543]: und alse er sîn spil dô verliez,
    - l[n=7544]: daz ander schif dar nâher stiez.
  - lg@couplet[n=3773]:
    - l[n=7545]: sus griffen s' an sîn schiffelîn
    - l[n=7546]: und warten widerstrît dar în.
  - lg@couplet[n=3774]:
    - l[n=7547]: Nu si sîn begunden nemen war
    - l[n=7548]: und in sô jaemerlîche var
  - lg@couplet[n=3775]:
    - l[n=7549]: und sô getânen sâhen,
    - l[n=7550]: nu begunde ez in versmâhen,
  - lg@couplet[n=3776]:
    - l[n=7551]: daz er daz wunder kunde
    - l[n=7552]: mit handen und mit munde.
  - lg@couplet[n=3777]:
    - l[n=7553]: doch gruozten s' in als einen man,
    - l[n=7554]: der guoten gruoz verdienen kan,
  - lg@couplet[n=3778]:
    - l[n=7555]: mit munde und ouch mit handen
    - l[n=7556]: und bâten dô Tristanden,
  - lg@couplet[n=3779]:
    - l[n=7557]: daz er in seite maere,
    - l[n=7558]: wie 'z ime ergangen waere.
  - lg@couplet[n=3780]:
    - l[n=7559]: "'diz sage ich iu' sprach Tristan"
    - l[n=7560]: "'ich was ein höfscher spilman"
  - lg@couplet[n=3781]:
    - l[n=7561]: und kunde genuoge
    - l[n=7562]: höfscheit unde vuoge.
  - lg@couplet[n=3782]:
    - l[n=7563]: sprechen unde swîgen,
    - l[n=7564]: lîren unde gîgen,
  - lg@couplet[n=3783]:
    - l[n=7565]: harpfen unde rotten,
    - l[n=7566]: schimpfen unde spotten,
  - lg@couplet[n=3784]:
    - l[n=7567]: daz kunde ich allez alsô wol,
    - l[n=7568]: als sô getân liut von rehte sol.
  - lg@couplet[n=3785]:
    - l[n=7569]: dâ mite gewan ich sô genuoc,
    - l[n=7570]: biz mich daz guot über truoc
  - lg@couplet[n=3786]:
    - l[n=7571]: und mêre haben wolte,
    - l[n=7572]: dan ich von rehte solte.
  - lg@couplet[n=3787]:
    - l[n=7573]: sus liez ich mich an koufrât,
    - l[n=7574]: daz mir den lîp verrâten hât.
  - lg@couplet[n=3788]:
    - l[n=7575]: zuo gesellen ich gewan
    - l[n=7576]: einen rîchen koufman
  - lg@couplet[n=3789]:
    - l[n=7577]: und luode wir zwêne einen kiel
    - l[n=7578]: mit allem dem, als uns geviel,
  - lg@couplet[n=3790]:
    - l[n=7579]: dâ heime ze Hispanje
    - l[n=7580]: und wolten ze Britanje.
  - lg@couplet[n=3791]:
    - l[n=7581]: alsus bestuont uns ûf dem mer
    - l[n=7582]: in einem schiffe ein roupher,
  - lg@couplet[n=3792]:
    - l[n=7583]: die nâmen uns cleine unde grôz
    - l[n=7584]: und sluogen mînen koufgenôz
  - lg@couplet[n=3793]:
    - l[n=7585]: und allez, daz dâ lebende was.
    - l[n=7586]: daz aber ich eine genas
  - lg@couplet[n=3794]:
    - l[n=7587]: mit dirre wunden, die ich hân,
    - l[n=7588]: daz hât diu harpfe getân,
  - lg@couplet[n=3795]:
    - l[n=7589]: an der ir iegelîcher sach,
    - l[n=7590]: als ich in selbe verjach,
  - lg@couplet[n=3796]:
    - l[n=7591]: ich waere ein art spilman.
    - l[n=7592]: sus gewan ich in mit noeten an
  - lg@couplet[n=3797]:
    - l[n=7593]: diz selbe cleine schiffelîn
    - l[n=7594]: und sô vil spîse dar în,
  - lg@couplet[n=3798]:
    - l[n=7595]: daz ich ir hân biz her gelebet.
    - l[n=7596]: sus bin ich eine sider geswebet
  - lg@couplet[n=3799]:
    - l[n=7597]: mit marter und mit maneger clage
    - l[n=7598]: wol vierzic naht und vierzic tage,
  - lg@couplet[n=3800]:
    - l[n=7599]: swar mich die winde sluogen,
    - l[n=7600]: die wilden ünde truogen
  - lg@couplet[n=3801]:
    - l[n=7601]: wîlent her und wîlent hin.
    - l[n=7602]: und enkan niht wizzen, wâ ich bin,
  - lg@couplet[n=3802]:
    - l[n=7603]: und weiz noch minre, war ich sol.
    - l[n=7604]: nu tuot ir hêrren alsô wol,
  - lg@couplet[n=3803]:
    - l[n=7605]: daz iu lône unser trehtîn,
    - l[n=7606]: und helfet mir, dâ liute sîn!'
  - lg@couplet[n=3804]:
    - l[n=7607]: "'Geselle' sprâchen aber die boten"
    - l[n=7608]: "'dîner süezen stimme und dîner noten"
  - lg@couplet[n=3805]:
    - l[n=7609]: der soltu hie geniezen.
    - l[n=7610]: dune solt niht langer vliezen
  - lg@couplet[n=3806]:
    - l[n=7611]: âne trôst und âne rât.
    - l[n=7612]: swaz sô dich her gevüeret hât,
  - lg@couplet[n=3807]:
    - l[n=7613]: got oder wazzer oder wint,
    - l[n=7614]: wir bringen dich, dâ liute sint.'
  - lg@couplet[n=3808]:
    - l[n=7615]: "diz tâten s' ouch: si vuorten in"
    - l[n=7616]: mit schiffe mit alle hin
  - lg@couplet[n=3809]:
    - l[n=7617]: reht in die stat, als er si bat.
    - l[n=7618]: sîn schif daz haften s' an den stat
  - lg@couplet[n=3810]:
    - l[n=7619]: "und sprâchen aber: 'sich, spilman,"
    - l[n=7620]: nim war, sich dise burc an
  - lg@couplet[n=3811]:
    - l[n=7621]: und dise schoene stat hie bî.
    - l[n=7622]: weistu noch, waz stete ez sî?'
  - lg@couplet[n=3812]:
    - l[n=7623]: "'nein hêrre, in weiz niht, waz ez ist.'"
    - l[n=7624]: "'sô sage wir dir daz, daz du bist"
  - lg@couplet[n=3813]:
    - l[n=7625]: ze Develîne in Îlant.'
    - l[n=7626]: "'des lobe ich den heilant,"
  - lg@couplet[n=3814]:
    - l[n=7627]: daz ich doch under liuten bin!
    - l[n=7628]: wan eteswer ist under in,
  - lg@couplet[n=3815]:
    - l[n=7629]: der sîne güete an mir begât
    - l[n=7630]: und tuot mir eteslîchen rât.'
  - lg@couplet[n=3816]:
    - l[n=7631]: Hie mite kêrten die boten hin
    - l[n=7632]: unde begunden under in
  - lg@couplet[n=3817]:
    - l[n=7633]: mit rede von sînen sachen
    - l[n=7634]: vil michel wunder machen.
  - lg@couplet[n=3818]:
    - l[n=7635]: si seiten wider ze maere,
    - l[n=7636]: daz in widervaren waere
  - lg@couplet[n=3819]:
    - l[n=7637]: âventiure an einem man,
    - l[n=7638]: dâ man sich es lützel an
  - lg@couplet[n=3820]:
    - l[n=7639]: und niemer solte versehen.
    - l[n=7640]: 'si seiten, alse ez was geschehen:'
  - lg@couplet[n=3821]:
    - l[n=7641]: ê sî dar nâher kaemen,
    - l[n=7642]: daz s' aldort her vernaemen
  - lg@couplet[n=3822]:
    - l[n=7643]: einen alsô süezen harpfen clanc
    - l[n=7644]: und mit der harpfen einen sanc.
  - lg@couplet[n=3823]:
    - l[n=7645]: got möhte in gerne hoeren
    - l[n=7646]: in sînen himelkoeren.
  - lg@couplet[n=3824]:
    - l[n=7647]: und jâhen, daz daz waere
    - l[n=7648]: ein armer marteraere,
  - lg@couplet[n=3825]:
    - l[n=7649]: ein tôtwunder spilman.
    - l[n=7650]: "'wol hin, ir seht ez ime wol an,"
  - lg@couplet[n=3826]:
    - l[n=7651]: er stirbet morgen oder noch.
    - l[n=7652]: und in der marter hat er doch
  - lg@couplet[n=3827]:
    - l[n=7653]: einen muot sô lebelîchen.
    - l[n=7654]: in allen künicrîchen
  - lg@couplet[n=3828]:
    - l[n=7655]: envünde man ein herze niht,
    - l[n=7656]: daz alsô grôzer ungeschiht
  - lg@couplet[n=3829]:
    - l[n=7657]: möhte genemen sô cleine war.'
    - l[n=7658]: Die burgaere kêrten dar
  - lg@couplet[n=3830]:
    - l[n=7659]: und triben maneger hande
    - l[n=7660]: maere mit Tristande
  - lg@couplet[n=3831]:
    - l[n=7661]: und vrâgeten in sus unde sô.
    - l[n=7662]: aber seite er iegelîchem dô
  - lg@couplet[n=3832]:
    - l[n=7663]: in der gelegenheite,
    - l[n=7664]: als er den boten ê seite.
  - lg@couplet[n=3833]:
    - l[n=7665]: sus baten s' in, er harpfete in.
    - l[n=7666]: und er kêrte allen sînen sin
  - lg@couplet[n=3834]:
    - l[n=7667]: an ir gebot und an ir bete,
    - l[n=7668]: wan er 'z von allem herzen tete.
  - lg@couplet[n=3835]:
    - l[n=7669]: swâ mite er sich in kunde
    - l[n=7670]: mit handen oder mit munde
  - lg@couplet[n=3836]:
    - l[n=7671]: gelieben, daz was al sîn ger,
    - l[n=7672]: des vleiz er sich und daz tete er.
  - lg@couplet[n=3837]:
    - l[n=7673]: und alse der arme spilman
    - l[n=7674]: wider sînes lîbes state began
  - lg@couplet[n=3838]:
    - l[n=7675]: sîn harpfen und sîn singen
    - l[n=7676]: sô rehte suoze bringen,
  - lg@couplet[n=3839]:
    - l[n=7677]: ez begunde s' alle erbarmen.
    - l[n=7678]: sus hiezen sî den armen
  - lg@couplet[n=3840]:
    - l[n=7679]: ûz sînem schiffelîne tragen
    - l[n=7680]: und einem arzâte sagen,
  - lg@couplet[n=3841]:
    - l[n=7681]: daz er 'n ze hûse naeme.
    - l[n=7682]: und swaz im rehte kaeme,
  - lg@couplet[n=3842]:
    - l[n=7683]: daz er des vlîz haete
    - l[n=7684]: und umbe ir guot im taete
  - lg@couplet[n=3843]:
    - l[n=7685]: beidiu helfe unde gemach.
    - l[n=7686]: diz wart getân und diz geschach.
  - lg@couplet[n=3844]:
    - l[n=7687]: und alse er 'n heim brâhte,
    - l[n=7688]: al sîn gemach bedâhte,
  - lg@couplet[n=3845]:
    - l[n=7689]: alse er 'z allerbeste
    - l[n=7690]: von sînem liste weste,
  - lg@couplet[n=3846]:
    - l[n=7691]: dô half ez allez cleine.
    - l[n=7692]: diz maere wart gemeine
  - lg@couplet[n=3847]:
    - l[n=7693]: über al die stat ze Develîn.
    - l[n=7694]: ein schar gienc ûz, diu ander în
  - lg@couplet[n=3848]:
    - l[n=7695]: und clageten sîn ungemach.
    - l[n=7696]: In der wîle ez dô geschach,
  - lg@couplet[n=3849]:
    - l[n=7697]: daz ein pfaffe dar în kam
    - l[n=7698]: und sîne vuoge vernam
  - lg@couplet[n=3850]:
    - l[n=7699]: an handen unde an munde.
    - l[n=7700]: wan er ouch selbe kunde
  - lg@couplet[n=3851]:
    - l[n=7701]: list unde kunst genuoge,
    - l[n=7702]: mit handen manege vuoge
  - lg@couplet[n=3852]:
    - l[n=7703]: an iegelîchem seitspil
    - l[n=7704]: und kunde ouch vremeder sprâche vil.
  - lg@couplet[n=3853]:
    - l[n=7705]: an vuoge unde an höfscheit
    - l[n=7706]: haete er gewendet unde geleit
  - lg@couplet[n=3854]:
    - l[n=7707]: sîne tage und sîne sinne.
    - l[n=7708]: der was der küniginne
  - lg@couplet[n=3855]:
    - l[n=7709]: meister unde gesinde
    - l[n=7710]: und haete sî von kinde
  - lg@couplet[n=3856]:
    - l[n=7711]: gewitzeget sêre
    - l[n=7712]: an maneger guoten lêre,
  - lg@couplet[n=3857]:
    - l[n=7713]: mit manegem vremedem liste,
    - l[n=7714]: den sî von im wiste.
  - lg@couplet[n=3858]:
    - l[n=7715]: ouch lêrte er ie genôte
    - l[n=7716]: ir tohter Îsôte,
  - lg@couplet[n=3859]:
    - l[n=7717]: die erwünscheten maget,
    - l[n=7718]: von der diu werlt elliu saget
  - lg@couplet[n=3860]:
    - l[n=7719]: 'und von der disiu maere sint:'
    - l[n=7720]: diu was ir einegez kint,
  - lg@couplet[n=3861]:
    - l[n=7721]: und haete alle ir vlîzekeit
    - l[n=7722]: sît des tages an sî geleit,
  - lg@couplet[n=3862]:
    - l[n=7723]: daz s' iht gelernen kunde
    - l[n=7724]: mit handen oder mit munde.
  - lg@couplet[n=3863]:
    - l[n=7725]: die haete er ouch in sîner pflege.
    - l[n=7726]: die lêrte er dô und alle wege
  - lg@couplet[n=3864]:
    - l[n=7727]: beidiu buoch und seitspil.
    - l[n=7728]: dô der an Tristande alse vil
  - lg@couplet[n=3865]:
    - l[n=7729]: schoener künste und vuoge ersach,
    - l[n=7730]: in erbarmete sîn ungemach
  - lg@couplet[n=3866]:
    - l[n=7731]: vil inneclîche sêre
    - l[n=7732]: und enbeite ouch dô niemêre.
  - lg@couplet[n=3867]:
    - l[n=7733]: er gie zer küniginne dan
    - l[n=7734]: und seite ir, daz ein spilman
  - lg@couplet[n=3868]:
    - l[n=7735]: in der stat dâ waere,
    - l[n=7736]: der waere ein marteraere
  - lg@couplet[n=3869]:
    - l[n=7737]: und tôt mit lebendem lîbe
    - l[n=7738]: und daz nie man von wîbe
  - lg@couplet[n=3870]:
    - l[n=7739]: sîner künste als ûz erkorn
    - l[n=7740]: noch baz gemuot würde geborn.
  - lg@couplet[n=3871]:
    - l[n=7741]: "'â' sprach er 'edeliu künigîn,"
    - l[n=7742]: möhte ez iemer gesîn,
  - lg@couplet[n=3872]:
    - l[n=7743]: daz wir dar zuo gedaehten,
    - l[n=7744]: daz wir in eteswar braehten,
  - lg@couplet[n=3873]:
    - l[n=7745]: dar ir mit vuoge kaemet,
    - l[n=7746]: daz wunder vernaemet,
  - lg@couplet[n=3874]:
    - l[n=7747]: daz ein sterbender man
    - l[n=7748]: als inneclîche suoze kan
  - lg@couplet[n=3875]:
    - l[n=7749]: geharpfen unde gesingen
    - l[n=7750]: und doch an sînen dingen
  - lg@couplet[n=3876]:
    - l[n=7751]: weder rât noch helfe kan gewesen.
    - l[n=7752]: wan ern kan niemer genesen.
  - lg@couplet[n=3877]:
    - l[n=7753]: sîn meister und sîn arzât,
    - l[n=7754]: der sîn biz her gepflegen hât,
  - lg@couplet[n=3878]:
    - l[n=7755]: der hât in ûz der pflege gelân,
    - l[n=7756]: ern mag im niht ze staten gestân
  - lg@couplet[n=3879]:
    - l[n=7757]: mit keiner slahte sinne.'
    - l[n=7758]: "'Sich' sprach diu küniginne"
  - lg@couplet[n=3880]:
    - l[n=7759]: "'ich sol den kameraeren sagen,"
    - l[n=7760]: müge er ez iemer vertragen
  - lg@couplet[n=3881]:
    - l[n=7761]: und verdoln, daz man in handele
    - l[n=7762]: und under handen wandele,
  - lg@couplet[n=3882]:
    - l[n=7763]: daz sî 'n uns her ûf bringen,
    - l[n=7764]: ob ime ze sînen dingen
  - lg@couplet[n=3883]:
    - l[n=7765]: dekeiner slahte helfe tüge
    - l[n=7766]: oder obe in iht generen müge.'
  - lg@couplet[n=3884]:
    - l[n=7767]: Diz wart getân und diz geschach.
    - l[n=7768]: nu daz diu künigîn gesach
  - lg@couplet[n=3885]:
    - l[n=7769]: sîn angest al begarwe,
    - l[n=7770]: die wunden unde ir varwe,
  - lg@couplet[n=3886]:
    - l[n=7771]: nu erkande sîz gelüppe dâ.
    - l[n=7772]: "'ach armer spilman' sprach si sâ"
  - lg@couplet[n=3887]:
    - l[n=7773]: "'dû bist mit gelüppe wunt.'"
    - l[n=7774]: "'ine weiz' sprach Tristan sâ zestunt"
  - lg@couplet[n=3888]:
    - l[n=7775]: "'ine kan niht wizzen, waz ez ist,"
    - l[n=7776]: wan mir enmac kein arzâtlist
  - lg@couplet[n=3889]:
    - l[n=7777]: gehelfen noch gevrumen hie zuo.
    - l[n=7778]: nune weiz ich mêre, waz getuo,
  - lg@couplet[n=3890]:
    - l[n=7779]: wan daz ich mich gote muoz ergeben
    - l[n=7780]: und leben, die wîle ich mac geleben.
  - lg@couplet[n=3891]:
    - l[n=7781]: swer aber genâde an mir begê,
    - l[n=7782]: sît ez mir kumberlîche stê,
  - lg@couplet[n=3892]:
    - l[n=7783]: 'dem lône got: mirst helfe nôt,'
    - l[n=7784]: ich bin mit lebendem lîbe tôt.'
  - lg@couplet[n=3893]:
    - l[n=7785]: 'Diu wîse sprach im aber zuo:'
    - l[n=7786]: "'spilman, sag an, wie heizestuo?'"
  - lg@couplet[n=3894]:
    - l[n=7787]: "'vrouwe, ich heize Tantris.'"
    - l[n=7788]: "'Tantris, nu wis an mir gewis,"
  - lg@couplet[n=3895]:
    - l[n=7789]: daz ich dich binamen neren sol.
    - l[n=7790]: wis gemuot, und gehabe dich wol!
  - lg@couplet[n=3896]:
    - l[n=7791]: ich wil dîn arzât selbe sîn.'
    - l[n=7792]: "'genâde, süeziu künigîn,"
  - lg@couplet[n=3897]:
    - l[n=7793]: diu zunge diu gruone iemer,
    - l[n=7794]: daz herze ersterbe niemer,
  - lg@couplet[n=3898]:
    - l[n=7795]: diu wîsheit diu müeze iemer leben,
    - l[n=7796]: den helfelôsen helfe geben,
  - lg@couplet[n=3899]:
    - l[n=7797]: dîn name der müeze werden
    - l[n=7798]: gewerdet ûf der erden!'
  - lg@couplet[n=3900]:
    - l[n=7799]: "'Tantris' sprach aber diu künigîn"
    - l[n=7800]: "'möhte ez an dînen staten gesîn,"
  - lg@couplet[n=3901]:
    - l[n=7801]: wan dazt aber alse uncreftic bist,
    - l[n=7802]: als ez kein wunder an dir ist,
  - lg@couplet[n=3902]:
    - l[n=7803]: sô hôrte ich gerne harpfenspil.
    - l[n=7804]: des kanstu, hoere ich sagen, vil.'
  - lg@couplet[n=3903]:
    - l[n=7805]: "'nein vrouwe, sprechet alsô niht."
    - l[n=7806]: mich enirret kein mîn ungeschiht,
  - lg@couplet[n=3904]:
    - l[n=7807]: ine tuo und müge ez harte wol,
    - l[n=7808]: daz iuwer dienest wesen sol.'
  - lg@couplet[n=3905]:
    - l[n=7809]: sus wart sîn harpfe dar besant.
    - l[n=7810]: ouch besande man zehant
  - lg@couplet[n=3906]:
    - l[n=7811]: die jungen küniginne.
    - l[n=7812]: daz wâre insigel der minne,
  - lg@couplet[n=3907]:
    - l[n=7813]: mit dem sîn herze sider wart
    - l[n=7814]: versigelt unde vor verspart
  - lg@couplet[n=3908]:
    - l[n=7815]: aller der werlt gemeiner
    - l[n=7816]: niuwan ir al einer,
  - lg@couplet[n=3909]:
    - l[n=7817]: diu schoene Îsôt si kam ouch dar
    - l[n=7818]: und nam vil vlîzeclîche war,
  - lg@couplet[n=3910]:
    - l[n=7819]: dâ Tristan harpfende saz.
    - l[n=7820]: nu harpfete er ouch michel baz,
  - lg@couplet[n=3911]:
    - l[n=7821]: dan er ie dâ vor getaete.
    - l[n=7822]: wan er gedingen haete,
  - lg@couplet[n=3912]:
    - l[n=7823]: sîn ungelücke waere hin,
    - l[n=7824]: dâ sang er unde harphete in
  - lg@couplet[n=3913]:
    - l[n=7825]: niht alse ein lebelôser man,
    - l[n=7826]: er vieng ez lebelîchen an
  - lg@couplet[n=3914]:
    - l[n=7827]: und alse der wol gemuote tuot.
    - l[n=7828]: er machete ez in sô rehte guot
  - lg@couplet[n=3915]:
    - l[n=7829]: mit handen und mit munde,
    - l[n=7830]: daz er in der kurzen stunde
  - lg@couplet[n=3916]:
    - l[n=7831]: ir aller hulde alsô gevienc,
    - l[n=7832]: daz ez im z' allem guote ergienc.
  - lg@couplet[n=3917]:
    - l[n=7833]: und al des spiles, des er getete,
    - l[n=7834]: beide anderswâ und an der stete,
  - lg@couplet[n=3918]:
    - l[n=7835]: sô smacte ie der veige slac
    - l[n=7836]: und machete einen solhen smac,
  - lg@couplet[n=3919]:
    - l[n=7837]: daz nieman keine stunde
    - l[n=7838]: bî ime belîben kunde.
  - lg@couplet[n=3920]:
    - l[n=7839]: 'Aber sprach diu küniginne dô:'
    - l[n=7840]: "'Tantris, swenne ez gevüege alsô,"
  - lg@couplet[n=3921]:
    - l[n=7841]: daz dir dîn dinc alsô gestê,
    - l[n=7842]: daz dirre smac an dir zergê
  - lg@couplet[n=3922]:
    - l[n=7843]: und ieman bî dir müge genesen,
    - l[n=7844]: sô lâ dir wol bevolhen wesen
  - lg@couplet[n=3923]:
    - l[n=7845]: dise jungen maget Îsôte,
    - l[n=7846]: diu lernete ie genôte
  - lg@couplet[n=3924]:
    - l[n=7847]: diu buoch und dar zuo seitspil
    - l[n=7848]: und kan des ouch billîche vil
  - lg@couplet[n=3925]:
    - l[n=7849]: nâch den tagen und nâch der vrist,
    - l[n=7850]: als sî derbî gewesen ist.
  - lg@couplet[n=3926]:
    - l[n=7851]: und kanstu keiner lêre
    - l[n=7852]: und keiner vuoge mêre
  - lg@couplet[n=3927]:
    - l[n=7853]: danne ir meister oder ich,
    - l[n=7854]: des underwîse sî durch mich.
  - lg@couplet[n=3928]:
    - l[n=7855]: dar umbe wil ich dir dîn leben
    - l[n=7856]: und dînen lîp ze miete geben
  - lg@couplet[n=3929]:
    - l[n=7857]: wol gesunt und wol getân.
    - l[n=7858]: diu mag ich geben unde lân,
  - lg@couplet[n=3930]:
    - l[n=7859]: diu beidiu sint in mîner hant.'
    - l[n=7860]: "'jâ ist ez danne alsô gewant '"
  - lg@couplet[n=3931]:
    - l[n=7861]: sprach aber der sieche spilman
    - l[n=7862]: "'daz ich sô wider komen kan"
  - lg@couplet[n=3932]:
    - l[n=7863]: und mit spil genesen sol,
    - l[n=7864]: ob got wil, sô genise ich wol.
  - lg@couplet[n=3933]:
    - l[n=7865]: saeligiu küniginne,
    - l[n=7866]: sît daz iuwer sinne
  - lg@couplet[n=3934]:
    - l[n=7867]: alsô stânt, als ir dâ saget,
    - l[n=7868]: umbe iuwer tohter die maget,
  - lg@couplet[n=3935]:
    - l[n=7869]: sô trûwe ich harte wol genesen.
    - l[n=7870]: ich hân der buoche gelesen
  - lg@couplet[n=3936]:
    - l[n=7871]: in der mâze und alsô vil,
    - l[n=7872]: daz ich mir wol getrûwen wil,
  - lg@couplet[n=3937]:
    - l[n=7873]: ich gediene iu wol ze danke an ir.
    - l[n=7874]: dâ zuo sô weiz ich wol an mir,
  - lg@couplet[n=3938]:
    - l[n=7875]: daz mîner jâre kein man
    - l[n=7876]: sô manic edele seitspil kan.
  - lg@couplet[n=3939]:
    - l[n=7877]: swaz ir dar über geruochet
    - l[n=7878]: und her ze mir gesuochet,
  - lg@couplet[n=3940]:
    - l[n=7879]: daz ist allez getân,
    - l[n=7880]: als verre als ich 's state hân.'
  - lg@couplet[n=3941]:
    - l[n=7881]: Sus beschiet man ime ein kamerlîn
    - l[n=7882]: und schuof im alle tage dar în
  - lg@couplet[n=3942]:
    - l[n=7883]: alle die pflege und daz gemach,
    - l[n=7884]: daz er selbe vor gesprach.
  - lg@couplet[n=3943]:
    - l[n=7885]: alrêrste was diu wîsheit
    - l[n=7886]: ze vrumen und ze staten geleit,
  - lg@couplet[n=3944]:
    - l[n=7887]: die er in dem schiffe begienc,
    - l[n=7888]: dô er den schilt zer sîten hienc
  - lg@couplet[n=3945]:
    - l[n=7889]: und barc sîne wunden
    - l[n=7890]: vor den unkunden,
  - lg@couplet[n=3946]:
    - l[n=7891]: vor der îrlandeschen diet,
    - l[n=7892]: dô sî von Curnewâle schiet.
  - lg@couplet[n=3947]:
    - l[n=7893]: hie von sô was in unkunt
    - l[n=7894]: und enwisten niht, daz er was wunt.
  - lg@couplet[n=3948]:
    - l[n=7895]: wan haeten s' iht bevunden
    - l[n=7896]: umbe keine sîne wunden,
  - lg@couplet[n=3949]:
    - l[n=7897]: sô wol als in daz was erkant,
    - l[n=7898]: wie 'z umbe die wunden was gewant,
  - lg@couplet[n=3950]:
    - l[n=7899]: die Môrolt mit dem swerte sluoc,
    - l[n=7900]: daz er in allen noeten truoc,
  - lg@couplet[n=3951]:
    - l[n=7901]: ezn waere Tristande nie
    - l[n=7902]: ergangen, alse ez ime ergie.
  - lg@couplet[n=3952]:
    - l[n=7903]: nû half aber ime, daz er genas,
    - l[n=7904]: daz er sô vorbedaehtic was.
  - lg@couplet[n=3953]:
    - l[n=7905]: hie mac ein man erkennen an
    - l[n=7906]: und wizzen wol, wie dicke ein man
  - lg@couplet[n=3954]:
    - l[n=7907]: guote vorbedaehte
    - l[n=7908]: ze guotem ende braehte,
  - lg@couplet[n=3955]:
    - l[n=7909]: der gerne sinnebaere
    - l[n=7910]: und vorbesihtic waere.
  - lg@couplet[n=3956]:
    - l[n=7911]: Diu wîse küniginne
    - l[n=7912]: diu kêrte alle ir sinne
  - lg@couplet[n=3957]:
    - l[n=7913]: und alle ir witze dar an,
    - l[n=7914]: wie sî generte einen man,
  - lg@couplet[n=3958]:
    - l[n=7915]: umbe des lîp und umbe des leben
    - l[n=7916]: si gerne haete gegeben
  - lg@couplet[n=3959]:
    - l[n=7917]: ir lîp und alle ir êre.
    - l[n=7918]: si hazzete in noch mêre
  - lg@couplet[n=3960]:
    - l[n=7919]: dan sî sich selben minnete.
    - l[n=7920]: und swes si sich versinnete,
  - lg@couplet[n=3961]:
    - l[n=7921]: daz ime ze senfte und ze vromen
    - l[n=7922]: und ze heile möhte komen,
  - lg@couplet[n=3962]:
    - l[n=7923]: dâ was si spâte unde vruo
    - l[n=7924]: betrehtic unde gescheffec zuo.
  - lg@couplet[n=3963]:
    - l[n=7925]: daz enwas kein wunderlîch geschiht.
    - l[n=7926]: sine erkande ir vîndes niht.
  - lg@couplet[n=3964]:
    - l[n=7927]: und möhte sî daz wizzen,
    - l[n=7928]: an wen sî was vervlizzen
  - lg@couplet[n=3965]:
    - l[n=7929]: und wem sî half ûz tôdes nôt.
    - l[n=7930]: waere iht ergers danne der tôt,
  - lg@couplet[n=3966]:
    - l[n=7931]: den haete s' ime zewâre gegeben
    - l[n=7932]: vil michel gerner dan daz leben.
  - lg@couplet[n=3967]:
    - l[n=7933]: nu enwiste aber sî dâ niuwan guot
    - l[n=7934]: und truog im niuwan guoten muot.
  - lg@couplet[n=3968]:
    - l[n=7935]: Ob ich iu nû vil seite
    - l[n=7936]: und lange rede vür leite
  - lg@couplet[n=3969]:
    - l[n=7937]: von mîner vrouwen meisterschaft,
    - l[n=7938]: wie wunderlîche guote craft
  - lg@couplet[n=3970]:
    - l[n=7939]: ir arzenîe haete
    - l[n=7940]: und wie s' ir siechen taete,
  - lg@couplet[n=3971]:
    - l[n=7941]: waz hülfe ez und waz solte daz?
    - l[n=7942]: in edelen ôren lûtet baz
  - lg@couplet[n=3972]:
    - l[n=7943]: ein wort, daz schône gezimt,
    - l[n=7944]: dan daz man ûz der bühsen nimt.
  - lg@couplet[n=3973]:
    - l[n=7945]: als verre als ichz bedenken kan,
    - l[n=7946]: so sol ich mich bewarn dar an,
  - lg@couplet[n=3974]:
    - l[n=7947]: daz ich iu iemer wort gesage,
    - l[n=7948]: daz iuwern ôren missehage
  - lg@couplet[n=3975]:
    - l[n=7949]: und iuwerm herzen widerstê.
    - l[n=7950]: ich spriche ouch deste minner ê
  - lg@couplet[n=3976]:
    - l[n=7951]: von iegelîcher sache,
    - l[n=7952]: ê ich iu daz maere mache
  - lg@couplet[n=3977]:
    - l[n=7953]: unlîdic unde unsenfte bî
    - l[n=7954]: mit rede, diu niht des hoves sî.
  - lg@couplet[n=3978]:
    - l[n=7955]: umbe mîner vrouwen arzâtlist
    - l[n=7956]: und umbe ir siechen genist
  - lg@couplet[n=3979]:
    - l[n=7957]: 'wil ich iu kurzlîche sagen:'
    - l[n=7958]: si half im inner zweinzec tagen,
  - lg@couplet[n=3980]:
    - l[n=7959]: daz man in allenthalben leit
    - l[n=7960]: und nieman durch die wunden meit,
  - lg@couplet[n=3981]:
    - l[n=7961]: der anders bî im wolte sîn.
    - l[n=7962]: sît gie diu junge künigîn
  - lg@couplet[n=3982]:
    - l[n=7963]: alle zît ze sîner lêre.
    - l[n=7964]: an die sô leite er sêre
  - lg@couplet[n=3983]:
    - l[n=7965]: sînen vlîz und sîne stunde.
    - l[n=7966]: daz beste daz er kunde,
  - lg@couplet[n=3984]:
    - l[n=7967]: sô schuollist, sô hantspil,
    - l[n=7968]: daz ich niht sunder zalen wil,
  - lg@couplet[n=3985]:
    - l[n=7969]: daz leite er ir besunder vür,
    - l[n=7970]: daz sî nâch ir selber kür
  - lg@couplet[n=3986]:
    - l[n=7971]: ze lêre dar ûz naeme,
    - l[n=7972]: swes sô sî gezaeme.
  - lg@couplet[n=3987]:
    - l[n=7973]: 'Îsôt diu schoene tete alsô:'
    - l[n=7974]: daz allerbeste, daz si dô
  - lg@couplet[n=3988]:
    - l[n=7975]: under allen sînen listen vant,
    - l[n=7976]: des underwant si sich zehant
  - lg@couplet[n=3989]:
    - l[n=7977]: und was ouch vlîzec dar an,
    - l[n=7978]: swes s' in der werlde began.
  - lg@couplet[n=3990]:
    - l[n=7979]: ouch half si harte sêre
    - l[n=7980]: diu vordere lêre.
  - lg@couplet[n=3991]:
    - l[n=7981]: si kunde ê schoene vuoge
    - l[n=7982]: und höfscheit genuoge
  - lg@couplet[n=3992]:
    - l[n=7983]: mit handen und mit munde.
    - l[n=7984]: diu schoene si kunde
  - lg@couplet[n=3993]:
    - l[n=7985]: ir sprâche dâ von Develîn,
    - l[n=7986]: si kunde franzois und latîn,
  - lg@couplet[n=3994]:
    - l[n=7987]: videlen wol ze prîse
    - l[n=7988]: in welhischer wîse.
  - lg@couplet[n=3995]:
    - l[n=7989]: ir vingere die kunden,
    - l[n=7990]: swenne sî 's begunden,
  - lg@couplet[n=3996]:
    - l[n=7991]: die lîren wol gerüeren
    - l[n=7992]: und ûf der harpfen vüeren
  - lg@couplet[n=3997]:
    - l[n=7993]: die doene mit gewalte.
    - l[n=7994]: sie steigete unde valte
  - lg@couplet[n=3998]:
    - l[n=7995]: die noten behendeclîche.
    - l[n=7996]: ouch sanc diu saeldenrîche
  - lg@couplet[n=3999]:
    - l[n=7997]: suoze unde wol von munde.
    - l[n=7998]: und swaz s' ê vuoge kunde,
  - lg@couplet[n=4000]:
    - l[n=7999]: dâ kam si dô ze vrumen an.
    - l[n=8000]: ir meister der spilman
  - lg@couplet[n=4001]:
    - l[n=8001]: der bezzerte si sêre.
    - l[n=8002]: under aller dirre lêre
  - lg@couplet[n=4002]:
    - l[n=8003]: gab er ir eine unmüezekeit,
    - l[n=8004]: die heizen wir morâliteit.
  - lg@couplet[n=4003]:
    - l[n=8005]: diu kunst diu lêret schoene site.
    - l[n=8006]: dâ solten alle vrouwen mite
  - lg@couplet[n=4004]:
    - l[n=8007]: in ir jugent unmüezic wesen.
    - l[n=8008]: morâliteit daz süeze lesen
  - lg@couplet[n=4005]:
    - l[n=8009]: deist saelic unde reine.
    - l[n=8010]: ir lêre hât gemeine
  - lg@couplet[n=4006]:
    - l[n=8011]: mit der werlde und mit gote.
    - l[n=8012]: si lêret uns in ir gebote
  - lg@couplet[n=4007]:
    - l[n=8013]: got unde der werlde gevallen.
    - l[n=8014]: s' ist edelen herzen allen
  - lg@couplet[n=4008]:
    - l[n=8015]: ze einer ammen gegeben,
    - l[n=8016]: daz sî ir lîpnar unde ir leben
  - lg@couplet[n=4009]:
    - l[n=8017]: suochen in ir lêre.
    - l[n=8018]: wan sîne hânt guot noch êre,
  - lg@couplet[n=4010]:
    - l[n=8019]: ezn lêre sî morâliteit.
    - l[n=8020]: diz was ir meiste unmüezekeit
  - lg@couplet[n=4011]:
    - l[n=8021]: der jungen küniginne.
    - l[n=8022]: hie banekete s' ir sinne
  - lg@couplet[n=4012]:
    - l[n=8023]: und ir gedanke dicke mite.
    - l[n=8024]: hie von sô wart si wol gesite,
  - lg@couplet[n=4013]:
    - l[n=8025]: schône unde reine gemuot,
    - l[n=8026]: ir gebaerde süeze unde guot.
  - lg@couplet[n=4014]:
    - l[n=8027]: Sus kam diu süeze junge
    - l[n=8028]: ze solher bezzerunge
  - lg@couplet[n=4015]:
    - l[n=8029]: an lêre und an gebâre
    - l[n=8030]: in dem halben jâre,
  - lg@couplet[n=4016]:
    - l[n=8031]: daz von ir saelekeite
    - l[n=8032]: allez daz lant seite
  - lg@couplet[n=4017]:
    - l[n=8033]: und ouch ir vater der künec dâ van
    - l[n=8034]: vil grôze vröude gewan.
  - lg@couplet[n=4018]:
    - l[n=8035]: ir muoter ward ez sêre vrô.
    - l[n=8036]: nu gevuogete ez sich dicke alsô,
  - lg@couplet[n=4019]:
    - l[n=8037]: ir vater sô der was vröudehaft
    - l[n=8038]: oder alse vremediu ritterschaft
  - lg@couplet[n=4020]:
    - l[n=8039]: dâ ze hove vor dem künege was,
    - l[n=8040]: daz Îsôt in den palas
  - lg@couplet[n=4021]:
    - l[n=8041]: vür ir vater wart besant.
    - l[n=8042]: und allez daz ir was bekant
  - lg@couplet[n=4022]:
    - l[n=8043]: höfschlîcher liste und schoener site,
    - l[n=8044]: dâ kürzete s' ime die stunde mite
  - lg@couplet[n=4023]:
    - l[n=8045]: und mit im manegem an der stete.
    - l[n=8046]: swaz vröude sî dem vater getete,
  - lg@couplet[n=4024]:
    - l[n=8047]: "daz vröute s' al gelîche:"
    - l[n=8048]: arme unde rîche
  - lg@couplet[n=4025]:
    - l[n=8049]: sî haeten an ir beide
    - l[n=8050]: eine saelige ougenweide,
  - lg@couplet[n=4026]:
    - l[n=8051]: der ôren unde des herzen lust.
    - l[n=8052]: ûzen und innerhalp der brust
  - lg@couplet[n=4027]:
    - l[n=8053]: dâ was ir lust gemeine.
    - l[n=8054]: diu süeze Îsôt, diu reine
  - lg@couplet[n=4028]:
    - l[n=8055]: si sang in, si schreip und si las.
    - l[n=8056]: und swaz ir aller vröude was,
  - lg@couplet[n=4029]:
    - l[n=8057]: daz was ir banekîe.
    - l[n=8058]: si videlte ir stampenîe,
  - lg@couplet[n=4030]:
    - l[n=8059]: leiche und sô vremediu notelîn,
    - l[n=8060]: diu niemer vremeder kunden sîn,
  - lg@couplet[n=4031]:
    - l[n=8061]: in franzoiser wîse
    - l[n=8062]: von Sanze und San Dinîse.
  - lg@couplet[n=4032]:
    - l[n=8063]: der kunde s' ûzer mâze vil.
    - l[n=8064]: ir lîren unde ir harpfenspil
  - lg@couplet[n=4033]:
    - l[n=8065]: sluoc sî ze beiden wenden
    - l[n=8066]: mit harmblanken henden
  - lg@couplet[n=4034]:
    - l[n=8067]: ze lobelîchem prîse.
    - l[n=8068]: in Lût noch in Thamîse
  - lg@couplet[n=4035]:
    - l[n=8069]: gesluogen vrouwen hende nie
    - l[n=8070]: seiten süezer danne hie
  - lg@couplet[n=4036]:
    - l[n=8071]: la dûze Îsôt, la bêle.
    - l[n=8072]: si sang ir pasturêle,
  - lg@couplet[n=4037]:
    - l[n=8073]: ir rotruwange und ir rundate,
    - l[n=8074]: schanzûne, refloit und folate
  - lg@couplet[n=4038]:
    - l[n=8075]: wol unde wol und alze wol.
    - l[n=8076]: wan von ir wart manc herze vol
  - lg@couplet[n=4039]:
    - l[n=8077]: mit senelîcher trahte.
    - l[n=8078]: von ir wart maneger slahte
  - lg@couplet[n=4040]:
    - l[n=8079]: gedanke und ahte vür brâht.
    - l[n=8080]: durch sî wart wunder gedâht,
  - lg@couplet[n=4041]:
    - l[n=8081]: als ir wol wizzet, daz geschiht,
    - l[n=8082]: dâ man ein solich wunder siht
  - lg@couplet[n=4042]:
    - l[n=8083]: von schoene und von gevuocheit,
    - l[n=8084]: als an Îsôte was geleit.
  - lg@couplet[n=4043]:
    - l[n=8085]: Wem mag ich sî gelîchen
    - l[n=8086]: die schoenen, saelderîchen
  - lg@couplet[n=4044]:
    - l[n=8087]: wan den Syrênen eine,
    - l[n=8088]: die mit dem agesteine
  - lg@couplet[n=4045]:
    - l[n=8089]: die kiele ziehent ze sich?
    - l[n=8090]: als zôch Îsôt, sô dunket mich,
  - lg@couplet[n=4046]:
    - l[n=8091]: vil herzen unde gedanken în,
    - l[n=8092]: die doch vil sicher wânden sîn
  - lg@couplet[n=4047]:
    - l[n=8093]: von senedem ungemache.
    - l[n=8094]: ouch sint die zwô sache,
  - lg@couplet[n=4048]:
    - l[n=8095]: kiel âne anker unde muot,
    - l[n=8096]: ze ebenmâzene guot.
  - lg@couplet[n=4049]:
    - l[n=8097]: si sint sô selten beide
    - l[n=8098]: an staeter wegeweide,
  - lg@couplet[n=4050]:
    - l[n=8099]: sô dicke in ungewisser habe,
    - l[n=8100]: wankende beidiu an und abe,
  - lg@couplet[n=4051]:
    - l[n=8101]: ündende hin unde her.
    - l[n=8102]: sus swebet diu wîselôse ger,
  - lg@couplet[n=4052]:
    - l[n=8103]: der ungewisse minnen muot,
    - l[n=8104]: rehte als daz schif âne anker tuot
  - lg@couplet[n=4053]:
    - l[n=8105]: in ebengelîcher wîse.
    - l[n=8106]: diu gevüege Îsôt, diu wîse,
  - lg@couplet[n=4054]:
    - l[n=8107]: diu junge süeze künigîn
    - l[n=8108]: alsô zôch sî gedanken în
  - lg@couplet[n=4055]:
    - l[n=8109]: ûz maneges herzen arken,
    - l[n=8110]: als der agestein die barken
  - lg@couplet[n=4056]:
    - l[n=8111]: mit der Syrênen sange tuot.
    - l[n=8112]: si sanc in maneges herzen muot
  - lg@couplet[n=4057]:
    - l[n=8113]: offenlîchen unde tougen
    - l[n=8114]: durch ôren und durch ougen.
  - lg@couplet[n=4058]:
    - l[n=8115]: ir sanc, den s' offenlîche tete
    - l[n=8116]: beide anderswâ und an der stete,
  - lg@couplet[n=4059]:
    - l[n=8117]: daz was ir süeze singen,
    - l[n=8118]: ir senftez seiten clingen,
  - lg@couplet[n=4060]:
    - l[n=8119]: daz lûte und offenlîche
    - l[n=8120]: durch der ôren künicrîche
  - lg@couplet[n=4061]:
    - l[n=8121]: hin nider in diu herzen clanc.
    - l[n=8122]: sô was der tougenlîche sanc
  - lg@couplet[n=4062]:
    - l[n=8123]: ir wunderlîchiu schoene,
    - l[n=8124]: diu mit ir muotgedoene
  - lg@couplet[n=4063]:
    - l[n=8125]: verholne unde tougen
    - l[n=8126]: durch diu venster der ougen
  - lg@couplet[n=4064]:
    - l[n=8127]: in vil manic edele herze sleich
    - l[n=8128]: und daz zouber dar în streich,
  - lg@couplet[n=4065]:
    - l[n=8129]: daz die gedanke zehant
    - l[n=8130]: vienc unde vâhende bant
  - lg@couplet[n=4066]:
    - l[n=8131]: mit sene und mit seneder nôt.
    - l[n=8132]: Sus haete sich diu schoene Îsôt
  - lg@couplet[n=4067]:
    - l[n=8133]: von Tristandes lêre
    - l[n=8134]: gebezzeret sêre.
  - lg@couplet[n=4068]:
    - l[n=8135]: sî was suoze gemuot,
    - l[n=8136]: ir site und ir gebaerde guot.
  - lg@couplet[n=4069]:
    - l[n=8137]: si kunde schoeniu hantspil,
    - l[n=8138]: 'schoener behendekeite vil:'
  - lg@couplet[n=4070]:
    - l[n=8139]: brieve und schanzûne tihten,
    - l[n=8140]: ir getihte schône slihten,
  - lg@couplet[n=4071]:
    - l[n=8141]: si kunde schrîben unde lesen.
    - l[n=8142]: nu was ouch Tristan genesen
  - lg@couplet[n=4072]:
    - l[n=8143]: ganz unde geheilet garwe,
    - l[n=8144]: daz ime lîch unde varwe
  - lg@couplet[n=4073]:
    - l[n=8145]: wider lûteren begunde.
    - l[n=8146]: nu vorhte er alle stunde,
  - lg@couplet[n=4074]:
    - l[n=8147]: daz in eteswer erkande
    - l[n=8148]: von gesinde oder von lande,
  - lg@couplet[n=4075]:
    - l[n=8149]: und was in staeter trahte,
    - l[n=8150]: mit wie gevüeger ahte
  - lg@couplet[n=4076]:
    - l[n=8151]: er urloup genaeme
    - l[n=8152]: und ûz den sorgen kaeme.
  - lg@couplet[n=4077]:
    - l[n=8153]: wan er wol wiste, möhte ez sîn,
    - l[n=8154]: im solte ietweder künigîn
  - lg@couplet[n=4078]:
    - l[n=8155]: kûme oder niemer urloup geben.
    - l[n=8156]: nu bedâhte er aber, daz sîn leben
  - lg@couplet[n=4079]:
    - l[n=8157]: z' allen zîten was geleit
    - l[n=8158]: in michel ungewisheit.
  - lg@couplet[n=4080]:
    - l[n=8159]: er gie zer küniginne
    - l[n=8160]: und begunde in schoenem sinne
  - lg@couplet[n=4081]:
    - l[n=8161]: sîne rede besetzen an der stete,
    - l[n=8162]: als er an allen steten tete.
  - lg@couplet[n=4082]:
    - l[n=8163]: 'er kniete vür si unde sprach:'
    - l[n=8164]: "'vrouwe, genâde unde gemach"
  - lg@couplet[n=4083]:
    - l[n=8165]: und helfe, die ir mir habet getân,
    - l[n=8166]: die lâze iu got ze staten gestân
  - lg@couplet[n=4084]:
    - l[n=8167]: in dem êwigen rîche!
    - l[n=8168]: ir habet sô saeleclîche
  - lg@couplet[n=4085]:
    - l[n=8169]: mit mir geworben und sô wol,
    - l[n=8170]: daz es iu got iemer lônen sol
  - lg@couplet[n=4086]:
    - l[n=8171]: und ich ez iemer dienen wil
    - l[n=8172]: unz an mînes tôdes zil,
  - lg@couplet[n=4087]:
    - l[n=8173]: an swelher stat ich armer man
    - l[n=8174]: iuwer lop gevürdern kan.
  - lg@couplet[n=4088]:
    - l[n=8175]: saeligiu künigîn,
    - l[n=8176]: ez sol mit iuwern hulden sîn,
  - lg@couplet[n=4089]:
    - l[n=8177]: daz ich wider ze lande var,
    - l[n=8178]: wan mîn dinc stât alsô dar,
  - lg@couplet[n=4090]:
    - l[n=8179]: daz ich langer niht belîben kan.'
    - l[n=8180]: Diu vrouwe lachete in an.
  - lg@couplet[n=4091]:
    - l[n=8181]: "'dîn smeichen' sprach si' deist ein wiht,"
    - l[n=8182]: ich engibe dir urloubes niht,
  - lg@couplet[n=4092]:
    - l[n=8183]: dune kumest niht hinnen zwâre
    - l[n=8184]: vor disem ganzen jâre.'
  - lg@couplet[n=4093]:
    - l[n=8185]: "'nein edeliu küniginne,"
    - l[n=8186]: nemet in iuwer sinne,
  - lg@couplet[n=4094]:
    - l[n=8187]: wie ez umbe die gotes ê
    - l[n=8188]: und umbe herzeliebe stê.
  - lg@couplet[n=4095]:
    - l[n=8189]: ich hân dâ heime ein êlîch wîp,
    - l[n=8190]: die minne ich als mîn selbes lîp
  - lg@couplet[n=4096]:
    - l[n=8191]: und weiz wol, daz sich diu versiht
    - l[n=8192]: und enhât ouch zwîvel dar an niht,
  - lg@couplet[n=4097]:
    - l[n=8193]: ich ensî binamen tôt.
    - l[n=8194]: 'und ist mîn angest und mîn nôt:'
  - lg@couplet[n=4098]:
    - l[n=8195]: wirt s' einem andern gegeben,
    - l[n=8196]: sô ist mîn trôst und mîn leben
  - lg@couplet[n=4099]:
    - l[n=8197]: und al diu vröude dâ hin,
    - l[n=8198]: ze der ich dingende bin,
  - lg@couplet[n=4100]:
    - l[n=8199]: und enwirde niemer mêre vrô.'
    - l[n=8200]: "'entriuwen' sprach diu wîse dô"
  - lg@couplet[n=4101]:
    - l[n=8201]: "'Tantris, diu nôt ist êhaft."
    - l[n=8202]: alsus getâne geselleschaft
  - lg@couplet[n=4102]:
    - l[n=8203]: sol nieman guoter scheiden.
    - l[n=8204]: got der genâde iu beiden,
  - lg@couplet[n=4103]:
    - l[n=8205]: dînem wîbe unde dir!
    - l[n=8206]: swie rehte ungerne ich dîn enbir,
  - lg@couplet[n=4104]:
    - l[n=8207]: sô wil ich dîn durch got enbern.
    - l[n=8208]: urloubes muoz ich dich gewern
  - lg@couplet[n=4105]:
    - l[n=8209]: und bin dir willic unde holt.
    - l[n=8210]: ich und mîn tohter Îsôlt
  - lg@couplet[n=4106]:
    - l[n=8211]: wir geben dir ze dîner var
    - l[n=8212]: und ze dîner lîpnar
  - lg@couplet[n=4107]:
    - l[n=8213]: zwô marc von rôtem golde.
    - l[n=8214]: die habe dir von Îsolde!'
  - lg@couplet[n=4108]:
    - l[n=8215]: sus vielt der ellende
    - l[n=8216]: ietwedere sîne hende
  - lg@couplet[n=4109]:
    - l[n=8217]: des lîbes unde der sinne
    - l[n=8218]: ietwederer küniginne,
  - lg@couplet[n=4110]:
    - l[n=8219]: beidiu der muoter unde der maget.
    - l[n=8220]: "'iu beiden' sprach er 'sî gesaget"
  - lg@couplet[n=4111]:
    - l[n=8221]: von gote genâde und êre!'
    - l[n=8222]: und enbeite ouch dô niemêre,
  - lg@couplet[n=4112]:
    - l[n=8223]: er vuor von dannen z' Engelant,
    - l[n=8224]: von Engelanden al zehant
  - lg@couplet[n=4113]:
    - l[n=8225]: ze Curnewâle wider heim.
    - milestone[unit=chapter,n=12]
    - label[lg=deu-Latn]: Die Brautfahrt
    - l[n=8226]: Nu Marke sîn oeheim
  - lg@couplet[n=4114]:
    - l[n=8227]: und daz lantliut vernam,
    - l[n=8228]: daz er gesunder wider kam,
  - lg@couplet[n=4115]:
    - l[n=8229]: si wurden al gelîche
    - l[n=8230]: von allem dem rîche
  - lg@couplet[n=4116]:
    - l[n=8231]: rehte unde ûz allem herzen vrô.
    - l[n=8232]: der künec sîn vriunt der vrâgte in dô,
  - lg@couplet[n=4117]:
    - l[n=8233]: wie 'z ime ergangen waere.
    - l[n=8234]: und er seite ime daz maere
  - lg@couplet[n=4118]:
    - l[n=8235]: von obene hin ze grunde
    - l[n=8236]: so 'r ebeneste kunde.
  - lg@couplet[n=4119]:
    - l[n=8237]: des nam s' ouch alle wunder
    - l[n=8238]: und begunden hier under
  - lg@couplet[n=4120]:
    - l[n=8239]: vil schimpfen unde lachen
    - l[n=8240]: und michel lahter machen
  - lg@couplet[n=4121]:
    - l[n=8241]: von sîner verte in Îlant,
    - l[n=8242]: von sîner vîndinne hant,
  - lg@couplet[n=4122]:
    - l[n=8243]: wie schône in diu generte,
    - l[n=8244]: von allem dem geverte,
  - lg@couplet[n=4123]:
    - l[n=8245]: daz er under in begie.
    - l[n=8246]: si jâhen, sine gevrieschen nie
  - lg@couplet[n=4124]:
    - l[n=8247]: solhes wunders gemach.
    - l[n=8248]: Nu diz allez geschach,
  - lg@couplet[n=4125]:
    - l[n=8249]: daz sîn genist und sîn vart
    - l[n=8250]: sêre unde wol belachet wart,
  - lg@couplet[n=4126]:
    - l[n=8251]: dô vrâgeten s' in genôte
    - l[n=8252]: von der maget Îsôte.
  - lg@couplet[n=4127]:
    - l[n=8253]: "'Îsôt' sprach er 'daz ist ein maget!"
    - l[n=8254]: daz al diu werlt von schoene saget,
  - lg@couplet[n=4128]:
    - l[n=8255]: deist allez hie wider alse ein wint.
    - l[n=8256]: diu liehte Îsôt daz ist ein kint
  - lg@couplet[n=4129]:
    - l[n=8257]: von gebaerden und von lîbe,
    - l[n=8258]: daz kint noch maget von wîbe
  - lg@couplet[n=4130]:
    - l[n=8259]: als lustic unde als ûz erkorn
    - l[n=8260]: nie wart noch niemer wirt geborn.
  - lg@couplet[n=4131]:
    - l[n=8261]: diu lûtere, diu liehte Îsolt,
    - l[n=8262]: diu ist lûter alse arâbesch golt.
  - lg@couplet[n=4132]:
    - l[n=8263]: des ich ie waenende was,
    - l[n=8264]: alse ich 'z an den buochen las,
  - lg@couplet[n=4133]:
    - l[n=8265]: diu von ir lobe geschriben sint,
    - l[n=8266]: Aurôren tohter unde ir kint,
  - lg@couplet[n=4134]:
    - l[n=8267]: Tyntarides diu maere,
    - l[n=8268]: daz an ir eine waere
  - lg@couplet[n=4135]:
    - l[n=8269]: aller wîbe schônheit
    - l[n=8270]: 'an einen bluomen geleit:'
  - lg@couplet[n=4136]:
    - l[n=8271]: von dem wâne bin ich komen,
    - l[n=8272]: Îsôt hât mir den wân benomen
  - lg@couplet[n=4137]:
    - l[n=8273]: ine geloube niemer mê,
    - l[n=8274]: daz sunne von Mycêne gê.
  - lg@couplet[n=4138]:
    - l[n=8275]: ganzlîchiu schoene ertagete nie
    - l[n=8276]: ze Criechenlant, si taget hie.
  - lg@couplet[n=4139]:
    - l[n=8277]: alle gedanke und alle man
    - l[n=8278]: die kapfen niuwan Îlant an.
  - lg@couplet[n=4140]:
    - l[n=8279]: dâ nemen ir ougen wunne,
    - l[n=8280]: sehen, wie diu niuwe sunne
  - lg@couplet[n=4141]:
    - l[n=8281]: nâch ir morgenrôte
    - l[n=8282]: Îsôt nâch Îsôte,
  - lg@couplet[n=4142]:
    - l[n=8283]: dâ her von Develîne
    - l[n=8284]: in elliu herze schîne!
  - lg@couplet[n=4143]:
    - l[n=8285]: diu liehte wunneclîche
    - l[n=8286]: si erliuhtet elliu rîche.
  - lg@couplet[n=4144]:
    - l[n=8287]: daz s' alle lobes von wîben sagent,
    - l[n=8288]: swaz sî mit lobe ze maeren tragent,
  - lg@couplet[n=4145]:
    - l[n=8289]: deist allez hie wider ein niht.
    - l[n=8290]: der Îsôt under ougen siht,
  - lg@couplet[n=4146]:
    - l[n=8291]: dem liutert 'z herze unde muot,
    - l[n=8292]: 'rehte als diu gluot dem golde tuot:'
  - lg@couplet[n=4147]:
    - l[n=8293]: ez liebet leben unde lîp.
    - l[n=8294]: mit ir enist kein ander wîp
  - lg@couplet[n=4148]:
    - l[n=8295]: erleschet noch geswachet,
    - l[n=8296]: als maneger maere machet.
  - lg@couplet[n=4149]:
    - l[n=8297]: ir schoene diu schoenet,
    - l[n=8298]: si zieret unde croenet
  - lg@couplet[n=4150]:
    - l[n=8299]: wîp unde wîplîchen namen.
    - l[n=8300]: des ensol sich ir dekeiniu schamen.'
  - lg@couplet[n=4151]:
    - l[n=8301]: Als Tristan haete gesaget
    - l[n=8302]: von sîner vrouwen der maget,
  - lg@couplet[n=4152]:
    - l[n=8303]: der wunneclîchen von Îlant,
    - l[n=8304]: dâ nâch als ez im was erkant,
  - lg@couplet[n=4153]:
    - l[n=8305]: swer dô dâ bî dem maere was
    - l[n=8306]: und ez rehte in sîn herze las,
  - lg@couplet[n=4154]:
    - l[n=8307]: dem süezete diu rede den muot
    - l[n=8308]: 'rehte alse des meien tou die bluot:'
  - lg@couplet[n=4155]:
    - l[n=8309]: si haeten alle muot dâ van.
    - l[n=8310]: der wol gemuote Tristan
  - lg@couplet[n=4156]:
    - l[n=8311]: der greif dô wider an sîn leben.
    - l[n=8312]: 'im was ein ander leben gegeben:'
  - lg@couplet[n=4157]:
    - l[n=8313]: er was ein niuborner man.
    - l[n=8314]: ez huop sich êrste umbe in an.
  - lg@couplet[n=4158]:
    - l[n=8315]: er was dô geil unde vrô.
    - l[n=8316]: künec unde hof die wâren dô
  - lg@couplet[n=4159]:
    - l[n=8317]: ze sînem willen gereit,
    - l[n=8318]: biz sich diu veige unmüezekeit,
  - lg@couplet[n=4160]:
    - l[n=8319]: der verwâzene nît,
    - l[n=8320]: der selten iemer gelît,
  - lg@couplet[n=4161]:
    - l[n=8321]: under in begunde üeben,
    - l[n=8322]: der hêrren vil betrüeben
  - lg@couplet[n=4162]:
    - l[n=8323]: an ir muote und an ir siten,
    - l[n=8324]: daz sî 'n der êren beniten
  - lg@couplet[n=4163]:
    - l[n=8325]: unde der werdekeite,
    - l[n=8326]: die der hof an in leite
  - lg@couplet[n=4164]:
    - l[n=8327]: und al daz lantgesinde.
    - l[n=8328]: si begunden vil swinde
  - lg@couplet[n=4165]:
    - l[n=8329]: reden ze sînen dingen
    - l[n=8330]: und in ze maere bringen,
  - lg@couplet[n=4166]:
    - l[n=8331]: er waere ein zouberaere.
    - l[n=8332]: diu vorderen maere,
  - lg@couplet[n=4167]:
    - l[n=8333]: wie er ir vînt Môrolden sluoc,
    - l[n=8334]: wie sich sîn dinc z' Îlant getruoc,
  - lg@couplet[n=4168]:
    - l[n=8335]: des begunden s' under in dô jehen,
    - l[n=8336]: ez waere ûz zoubere geschehen.
  - lg@couplet[n=4169]:
    - l[n=8337]: "'seht' sprâchen s' alle 'merket hie"
    - l[n=8338]: und sprechet, wie genas er ie
  - lg@couplet[n=4170]:
    - l[n=8339]: vor dem starken Môrolde?
    - l[n=8340]: wie betroug er Îsolde
  - lg@couplet[n=4171]:
    - l[n=8341]: die wîsen küniginne,
    - l[n=8342]: sîne tôtvîndinne,
  - lg@couplet[n=4172]:
    - l[n=8343]: daz si sîn alsô vlîzec was,
    - l[n=8344]: biz daz er von ir hant genas?
  - lg@couplet[n=4173]:
    - l[n=8345]: 'merket wunder, hoeret her:'
    - l[n=8346]: der pârâtiere, wie kan er
  - lg@couplet[n=4174]:
    - l[n=8347]: gesehendiu ougen blenden
    - l[n=8348]: und allez daz verenden,
  - lg@couplet[n=4175]:
    - l[n=8349]: daz er ze endene hât!'
    - l[n=8350]: Hie mite gevielen s' an den rât,
  - lg@couplet[n=4176]:
    - l[n=8351]: die Markes râtes pflâgen,
    - l[n=8352]: daz si Marke an lâgen
  - lg@couplet[n=4177]:
    - l[n=8353]: beidiu vruo und spâte
    - l[n=8354]: mit vlîzeclîchem râte,
  - lg@couplet[n=4178]:
    - l[n=8355]: daz er ein wîp naeme,
    - l[n=8356]: von der er z' erben kaeme
  - lg@couplet[n=4179]:
    - l[n=8357]: einer tohter oder eines suns.
    - l[n=8358]: "Marke sprach: 'got der hât uns"
  - lg@couplet[n=4180]:
    - l[n=8359]: einen guoten erben geben.
    - l[n=8360]: got helfe uns, daz er müeze leben!
  - lg@couplet[n=4181]:
    - l[n=8361]: Tristan die wîle er leben sol,
    - l[n=8362]: sô wizzet endelîche wol,
  - lg@couplet[n=4182]:
    - l[n=8363]: sone sol niemer künigîn
    - l[n=8364]: noch vrouwe hie ze hove gesîn.'
  - lg@couplet[n=4183]:
    - l[n=8365]: hie mite wart aber des hazzes mê,
    - l[n=8366]: des nîdes aber dô mê dan ê,
  - lg@couplet[n=4184]:
    - l[n=8367]: den sî Tristande truogen,
    - l[n=8368]: und begunde ouch an genuogen
  - lg@couplet[n=4185]:
    - l[n=8369]: ûz brechen alsô sêre,
    - l[n=8370]: daz sî 'z in dô nie mêre
  - lg@couplet[n=4186]:
    - l[n=8371]: vor verhelen kunden
    - l[n=8372]: und ime ze manegen stunden
  - lg@couplet[n=4187]:
    - l[n=8373]: die gebaerde buten und diu wort,
    - l[n=8374]: daz er ervorhte den mort
  - lg@couplet[n=4188]:
    - l[n=8375]: und was in den sorgen ie,
    - l[n=8376]: daz s' eteswenne und eteswie
  - lg@couplet[n=4189]:
    - l[n=8377]: den rât in ein getrüegen,
    - l[n=8378]: daz sî 'n mortlîche slüegen.
  - lg@couplet[n=4190]:
    - l[n=8379]: sînen oeheim Marken den bat er,
    - l[n=8380]: daz er der lanthêrren ger
  - lg@couplet[n=4191]:
    - l[n=8381]: z' einem ende braehte
    - l[n=8382]: und durch got bedaehte
  - lg@couplet[n=4192]:
    - l[n=8383]: sîn angest unde sîne nôt.
    - l[n=8384]: er enwiste, wenne ez sîn tôt
  - lg@couplet[n=4193]:
    - l[n=8385]: und sîn ende waere.
    - l[n=8386]: Sin oeheim der gewaere
  - lg@couplet[n=4194]:
    - l[n=8387]: "der sprach: 'neve Tristan,"
    - l[n=8388]: swîc, ine kume hie niemer an.
  - lg@couplet[n=4195]:
    - l[n=8389]: ine ger niht erben niuwan dîn;
    - l[n=8390]: ouch soltu gâr âne angest sîn
  - lg@couplet[n=4196]:
    - l[n=8391]: 'umbe dînen lîp und umbe dîn leben:'
    - l[n=8392]: ich wil dir guoten vride geben.
  - lg@couplet[n=4197]:
    - l[n=8393]: ir aller nîden unde ir haz
    - l[n=8394]: nu sô dir got, waz schadet dir daz?
  - lg@couplet[n=4198]:
    - l[n=8395]: hazzen unde nîden
    - l[n=8396]: daz muoz der biderbe lîden.
  - lg@couplet[n=4199]:
    - l[n=8397]: der man der werdet al die vrist,
    - l[n=8398]: die wîle und er geniten ist.
  - lg@couplet[n=4200]:
    - l[n=8399]: wirde unde nît diu zwei diu sint
    - l[n=8400]: rehte alse ein muoter unde ir kint.
  - lg@couplet[n=4201]:
    - l[n=8401]: diu wirde diu birt alle zît
    - l[n=8402]: und vuoret haz unde nît.
  - lg@couplet[n=4202]:
    - l[n=8403]: wen gevellet ouch mê hazzes an
    - l[n=8404]: dan einen saeligen man?
  - lg@couplet[n=4203]:
    - l[n=8405]: diu saelde ist arm unde swach,
    - l[n=8406]: diu nie dekeinen haz gesach.
  - lg@couplet[n=4204]:
    - l[n=8407]: lebe iemer und wirp iemer daz,
    - l[n=8408]: daz du einen tac sîst âne haz.
  - lg@couplet[n=4205]:
    - l[n=8409]: dû enwirbest niemer daz,
    - l[n=8410]: daz du iemer werdest âne haz.
  - lg@couplet[n=4206]:
    - l[n=8411]: wellest aber von boeser diet
    - l[n=8412]: ungehazzet sîn, sô sing ir liet
  - lg@couplet[n=4207]:
    - l[n=8413]: und wis mit in ein boese wiht,
    - l[n=8414]: sône hazzent sî dich niht.
  - lg@couplet[n=4208]:
    - l[n=8415]: Tristan, swaz ieman getuo,
    - l[n=8416]: sô rihte dû dich ie dar zuo,
  - lg@couplet[n=4209]:
    - l[n=8417]: daz tû hôhes muotes sîs.
    - l[n=8418]: wis vor bedenkende alle wîs
  - lg@couplet[n=4210]:
    - l[n=8419]: dînen vrumen und dîn êre
    - l[n=8420]: und enrât mir niht mêre,
  - lg@couplet[n=4211]:
    - l[n=8421]: daz dir ze schaden müge ergân!
    - l[n=8422]: swaz rede hier umbe wirt getân,
  - lg@couplet[n=4212]:
    - l[n=8423]: des envolge ich weder in noch dir.'
    - l[n=8424]: "'hêrre, sô gebietet mir,"
  - lg@couplet[n=4213]:
    - l[n=8425]: sô wil ich von dem hove varn.
    - l[n=8426]: ine mac mich vor in niht bewarn.
  - lg@couplet[n=4214]:
    - l[n=8427]: sol ich bî disem hazze wesen,
    - l[n=8428]: sone kan ich niemer genesen.
  - lg@couplet[n=4215]:
    - l[n=8429]: ê ich sus angestlîche
    - l[n=8430]: elliu künicrîche
  - lg@couplet[n=4216]:
    - l[n=8431]: wolte haben ze mîner hant,
    - l[n=8432]: ich waere ê iemer âne lant.'
  - lg@couplet[n=4217]:
    - l[n=8433]: Dô Marke sînen ernest sach,
    - l[n=8434]: 'er bat in swîgen unde sprach:'
  - lg@couplet[n=4218]:
    - l[n=8435]: "'neve, swie gerne ich staete"
    - l[n=8436]: und triuwe zuo dir haete,
  - lg@couplet[n=4219]:
    - l[n=8437]: sone gestatestû mir 's niht.
    - l[n=8438]: swaz sô nû hier ûz geschiht,
  - lg@couplet[n=4220]:
    - l[n=8439]: dâ bin ich gâr unschuldic an.
    - l[n=8440]: swie ich dir nû gevolgen kan,
  - lg@couplet[n=4221]:
    - l[n=8441]: dâ bin ich aber bereite zuo.
    - l[n=8442]: sag an, waz wiltu daz ich tuo?'
  - lg@couplet[n=4222]:
    - l[n=8443]: "'dâ besendet iuwern hoverât,"
    - l[n=8444]: der iuch hier ûf geleitet hât,
  - lg@couplet[n=4223]:
    - l[n=8445]: 'und ervaret iegelîches muot:'
    - l[n=8446]: vrâget, wie si dunke guot,
  - lg@couplet[n=4224]:
    - l[n=8447]: daz ir hie mite gebâret,
    - l[n=8448]: ir willen sô gevâret,
  - lg@couplet[n=4225]:
    - l[n=8449]: daz ez mit êren müge gestân.'
    - l[n=8450]: nu diz wart schiere getân,
  - lg@couplet[n=4226]:
    - l[n=8451]: daz s' alle wâren besant.
    - l[n=8452]: nu die gerieten ouch zehant
  - lg@couplet[n=4227]:
    - l[n=8453]: 'und niwan durch Tristandes tôt:'
    - l[n=8454]: möhte ez gesîn, diu schoene Îsôt
  - lg@couplet[n=4228]:
    - l[n=8455]: diu gezaeme im wol ze wîbe
    - l[n=8456]: an gebürte, an tugende, an lîbe,
  - lg@couplet[n=4229]:
    - l[n=8457]: und statten ouch den rât alsô.
    - l[n=8458]: vür Marken kâmen s' alle dô.
  - lg@couplet[n=4230]:
    - l[n=8459]: ir einer, der ez kunde,
    - l[n=8460]: der sprach mit einem munde
  - lg@couplet[n=4231]:
    - l[n=8461]: 'ir aller willen unde ir muot:'
    - l[n=8462]: "'hêrre' sprach er 'uns dunket guot:"
  - lg@couplet[n=4232]:
    - l[n=8463]: diu schoene Îsôt von Îlant,
    - l[n=8464]: als al den landen ist bekant,
  - lg@couplet[n=4233]:
    - l[n=8465]: diu uns und in gelegen sint,
    - l[n=8466]: diu ist ein maget unde ein kint,
  - lg@couplet[n=4234]:
    - l[n=8467]: an die wîplîchiu saelekeit
    - l[n=8468]: alle die saelde hât geleit,
  - lg@couplet[n=4235]:
    - l[n=8469]: die si dar gelegen kunde,
    - l[n=8470]: als ir ze maneger stunde
  - lg@couplet[n=4236]:
    - l[n=8471]: von ir selbe habet vernomen,
    - l[n=8472]: diu ist saelic unde vollekomen
  - lg@couplet[n=4237]:
    - l[n=8473]: an lebene unde an lîbe,
    - l[n=8474]: mag iu diu ze wîbe
  - lg@couplet[n=4238]:
    - l[n=8475]: und uns ze vrouwen werden,
    - l[n=8476]: sone kan uns ûf der erden
  - lg@couplet[n=4239]:
    - l[n=8477]: an wîbe niemer baz geschehen.'
    - l[n=8478]: "Der künic sprach: 'lât hêrre sehen:"
  - lg@couplet[n=4240]:
    - l[n=8479]: ob ich die gerne wolte hân,
    - l[n=8480]: wie solte ez iemer ergân?
  - lg@couplet[n=4241]:
    - l[n=8481]: wan nemet ir doch in iuwern sin,
    - l[n=8482]: wie 'z under uns und under in
  - lg@couplet[n=4242]:
    - l[n=8483]: 'nu guote wîle sî gewant:'
    - l[n=8484]: und hazzet liut unde lant.
  - lg@couplet[n=4243]:
    - l[n=8485]: Gurmûn ist mir von herzen gram
    - l[n=8486]: und hât ouch reht, ich bin im sam.
  - lg@couplet[n=4244]:
    - l[n=8487]: wer getrüege iemer under uns zwein
    - l[n=8488]: sô grôze vriuntschaft inein?'
  - lg@couplet[n=4245]:
    - l[n=8489]: "'hêrre' sprâchen s' aber dô"
    - l[n=8490]: "'ez vüeget sich vil dicke alsô,"
  - lg@couplet[n=4246]:
    - l[n=8491]: daz under landen schade ergât.
    - l[n=8492]: sô suln si beidenthalben rât
  - lg@couplet[n=4247]:
    - l[n=8493]: beidiu suochen unde vinden
    - l[n=8494]: und suln ez mit ir kinden
  - lg@couplet[n=4248]:
    - l[n=8495]: wider ze suone bringen.
    - l[n=8496]: ûz hezlîchen dingen
  - lg@couplet[n=4249]:
    - l[n=8497]: wirt dicke michel vriuntschaft.
    - l[n=8498]: sît ir hie zuo gedanchaft,
  - lg@couplet[n=4250]:
    - l[n=8499]: ir muget doch wol geleben den tac,
    - l[n=8500]: daz Îlant iuwer werden mac.
  - lg@couplet[n=4251]:
    - l[n=8501]: 'Îlant stât niuwan an in drîn:'
    - l[n=8502]: künic unde künigîn
  - lg@couplet[n=4252]:
    - l[n=8503]: an Îsôte eine g' erbet sint.
    - l[n=8504]: sî ist ir einegez kint.'
  - lg@couplet[n=4253]:
    - l[n=8505]: 'des antwurte in dô Marke:'
    - l[n=8506]: "'Tristan der hât mich starke"
  - lg@couplet[n=4254]:
    - l[n=8507]: in gedanke durch si brâht.
    - l[n=8508]: ich hân vil durch sî gedâht,
  - lg@couplet[n=4255]:
    - l[n=8509]: als er si lobete wider mich.
    - l[n=8510]: von den gedanken bin ouch ich
  - lg@couplet[n=4256]:
    - l[n=8511]: von den andern allen
    - l[n=8512]: sô sêre an sî gevallen,
  - lg@couplet[n=4257]:
    - l[n=8513]: sine müge mir danne werden,
    - l[n=8514]: sone wirt ûf diser erden
  - lg@couplet[n=4258]:
    - l[n=8515]: niemer dekeiniu mîn wîp,
    - l[n=8516]: sam mir got und mîn selbes lîp!'
  - lg@couplet[n=4259]:
    - l[n=8517]: den eit tete er niht umbe daz,
    - l[n=8518]: daz im sîn gemüete iht baz
  - lg@couplet[n=4260]:
    - l[n=8519]: sô hin stüende danne her.
    - l[n=8520]: durch die kündekeit swuor er,
  - lg@couplet[n=4261]:
    - l[n=8521]: daz es im gâr was ungedâht,
    - l[n=8522]: daz ez iemer würde z' ende brâht.
  - lg@couplet[n=4262]:
    - l[n=8523]: 'Des küneges rât sprach aber dô:'
    - l[n=8524]: "'hêrre, gevüeget ir 'z alsô,"
  - lg@couplet[n=4263]:
    - l[n=8525]: daz mîn hêr Tristan, der hie stât,
    - l[n=8526]: der dâ ze hove künde hât,
  - lg@couplet[n=4264]:
    - l[n=8527]: iuwer boteschaft dâ werben wil,
    - l[n=8528]: sô ist ez allez an ein zil
  - lg@couplet[n=4265]:
    - l[n=8529]: und an ein staetez ende brâht.
    - l[n=8530]: der ist wîse und wol bedâht
  - lg@couplet[n=4266]:
    - l[n=8531]: und saelic z' allen dingen.
    - l[n=8532]: der mag ez ze ende bringen.
  - lg@couplet[n=4267]:
    - l[n=8533]: er kan ir aller sprâche wol.
    - l[n=8534]: er endet, swaz er enden sol.'
  - lg@couplet[n=4268]:
    - l[n=8535]: "'Ir râtet übel' sprach Marke"
    - l[n=8536]: "'ir vlîzet iuch ze starke"
  - lg@couplet[n=4269]:
    - l[n=8537]: Tristandes schaden und sîner nôt.
    - l[n=8538]: er ist doch z' einem mâle tôt
  - lg@couplet[n=4270]:
    - l[n=8539]: vür iuch und iuwer erben.
    - l[n=8540]: ir sult in aber sterben
  - lg@couplet[n=4271]:
    - l[n=8541]: zem anderen mâle.
    - l[n=8542]: nein ir von Curnewâle,
  - lg@couplet[n=4272]:
    - l[n=8543]: ir müezet selbe dâ hin.
    - l[n=8544]: niemêre râtet mir ûf in!'
  - lg@couplet[n=4273]:
    - l[n=8545]: "'hêrre' sprach aber Tristan"
    - l[n=8546]: "'sine misseredent niht hier an."
  - lg@couplet[n=4274]:
    - l[n=8547]: ez waere wol gevüege,
    - l[n=8548]: swâ iuch der muot zuo trüege,
  - lg@couplet[n=4275]:
    - l[n=8549]: griffe ich ez beltlîcher an
    - l[n=8550]: und bereiter danne ein ander man.
  - lg@couplet[n=4276]:
    - l[n=8551]: und ist ouch reht, daz ich ez tuo.
    - l[n=8552]: herre, ich bin harte guot dar zuo.
  - lg@couplet[n=4277]:
    - l[n=8553]: ez enwirbet zwâre nieman baz.
    - l[n=8554]: gebietet et in allen daz,
  - lg@couplet[n=4278]:
    - l[n=8555]: daz si selbe mit mir varn,
    - l[n=8556]: hin unde her mit mir bewarn
  - lg@couplet[n=4279]:
    - l[n=8557]: iuwer dinc und iuwer êre.'
    - l[n=8558]: "'nein, dû enkumest niht mêre"
  - lg@couplet[n=4280]:
    - l[n=8559]: in ir gewalt und in ir hant,
    - l[n=8560]: sît dich got wider hât gesant.'
  - lg@couplet[n=4281]:
    - l[n=8561]: "'hêrre, zewâre diz muoz wesen."
    - l[n=8562]: suln si sterben oder genesen,
  - lg@couplet[n=4282]:
    - l[n=8563]: daz muoz ouch mir mit in geschehen.
    - l[n=8564]: ich wil si selbe lâzen sehen,
  - lg@couplet[n=4283]:
    - l[n=8565]: belîbet diz lant erben vrî,
    - l[n=8566]: ob daz von mînen schulden sî.
  - lg@couplet[n=4284]:
    - l[n=8567]: heizet si sich bereiten!
    - l[n=8568]: ich wil den kiel leiten
  - lg@couplet[n=4285]:
    - l[n=8569]: und vüeren mit mîn selbes hant
    - l[n=8570]: in daz saelige Îlant
  - lg@couplet[n=4286]:
    - l[n=8571]: hin wider ze Develîne
    - l[n=8572]: gegen dem sunnenschîne,
  - lg@couplet[n=4287]:
    - l[n=8573]: der manegem herzen vröude birt.
    - l[n=8574]: wer weiz, ob uns diu schoene wirt?
  - lg@couplet[n=4288]:
    - l[n=8575]: hêrre, werde iu diu schoene Îsôt,
    - l[n=8576]: laege wir dan alle tôt,
  - lg@couplet[n=4289]:
    - l[n=8577]: dâ waere lützel schaden an.'
    - l[n=8578]: und alse Markes râtman
  - lg@couplet[n=4290]:
    - l[n=8579]: gehôrten, war diu rede gie,
    - l[n=8580]: sine wurden alsô trûric nie
  - lg@couplet[n=4291]:
    - l[n=8581]: in allen ir jâren,
    - l[n=8582]: sô sî der rede wâren.
  - lg@couplet[n=4292]:
    - l[n=8583]: nu muose ez unde solte wesen.
    - l[n=8584]: Tristan hiez ûz dem hove lesen
  - lg@couplet[n=4293]:
    - l[n=8585]: des küneges heinlîchaere,
    - l[n=8586]: zweinzec ritter gewaere
  - lg@couplet[n=4294]:
    - l[n=8587]: und zuo der nôt die besten.
    - l[n=8588]: von lande und von gesten
  - lg@couplet[n=4295]:
    - l[n=8589]: gewan er sehzic umbe solt.
    - l[n=8590]: des râtes haete er âne golt
  - lg@couplet[n=4296]:
    - l[n=8591]: zweinzec lantbarûne.
    - l[n=8592]: sus was der cumpanjûne
  - lg@couplet[n=4297]:
    - l[n=8593]: hundert unde dekeiner mê.
    - l[n=8594]: mit den vuor Tristan über sê,
  - lg@couplet[n=4298]:
    - l[n=8595]: die wâren sîn geselleschaft,
    - l[n=8596]: und vuorte ouch râtes die craft
  - lg@couplet[n=4299]:
    - l[n=8597]: an spîse unde an waete,
    - l[n=8598]: an anderm schifgeraete,
  - lg@couplet[n=4300]:
    - l[n=8599]: daz sô vil liuten zuo z' ir vart
    - l[n=8600]: nie kiel sô wol berâten wart.
  - lg@couplet[n=4301]:
    - l[n=8601]: Si lesent an Tristande,
    - l[n=8602]: daz ein swalwe z' Îlande
  - lg@couplet[n=4302]:
    - l[n=8603]: von Curnewâle kaeme,
    - l[n=8604]: ein vrouwen hâr dâ naeme
  - lg@couplet[n=4303]:
    - l[n=8605]: z' ir bûwe und z' ir geniste
    - l[n=8606]: ( ine weiz, wâ sî 'z dâ wiste)
  - lg@couplet[n=4304]:
    - l[n=8607]: und vuorte daz wider über sê.
    - l[n=8608]: genistet ie kein swalwe mê
  - lg@couplet[n=4305]:
    - l[n=8609]: mit solhem ungemache,
    - l[n=8610]: sô vil sô sî bûsache
  - lg@couplet[n=4306]:
    - l[n=8611]: bî ir in dem lande vant,
    - l[n=8612]: daz s' über mer in vremediu lant
  - lg@couplet[n=4307]:
    - l[n=8613]: nâch ir bûgeraete streich?
    - l[n=8614]: weiz got, hie spellet sich der leich,
  - lg@couplet[n=4308]:
    - l[n=8615]: hie lispet daz maere.
    - l[n=8616]: ouch ist ez alwaere,
  - lg@couplet[n=4309]:
    - l[n=8617]: swer saget, daz Tristan ûf daz mer
    - l[n=8618]: nâch wâne schiffete mit her
  - lg@couplet[n=4310]:
    - l[n=8619]: und ensolte des niht nemen war,
    - l[n=8620]: wie lange er vüere oder war,
  - lg@couplet[n=4311]:
    - l[n=8621]: und enwiste ouch niht wen suochen.
    - l[n=8622]: waz rach er an den buochen,
  - lg@couplet[n=4312]:
    - l[n=8623]: der diz hiez schrîben unde lesen?
    - l[n=8624]: jâ waeren s' alle samet gewesen,
  - lg@couplet[n=4313]:
    - l[n=8625]: der künic, der sî ûz sande,
    - l[n=8626]: sîn rât von dem lande,
  - lg@couplet[n=4314]:
    - l[n=8627]: die boten gouche unde soten,
    - l[n=8628]: waeren s' alsô gewesen boten.
  - lg@couplet[n=4315]:
    - l[n=8629]: Nû Tristan was ûf sîne vart
    - l[n=8630]: und schiffete allez hinewart,
  - lg@couplet[n=4316]:
    - l[n=8631]: er unde sîn geselleschaft.
    - l[n=8632]: der was ein teil vil sorchaft.
  - lg@couplet[n=4317]:
    - l[n=8633]: ich meine die barûne,
    - l[n=8634]: die zweinzic cumpanjûne,
  - lg@couplet[n=4318]:
    - l[n=8635]: den rât von Curnewâle.
    - l[n=8636]: die haeten zuo dem mâle
  - lg@couplet[n=4319]:
    - l[n=8637]: vil michel angest unde nôt.
    - l[n=8638]: sie wânden alle wesen tôt.
  - lg@couplet[n=4320]:
    - l[n=8639]: sie vluocheten der stunde
    - l[n=8640]: mit herzen und mit munde,
  - lg@couplet[n=4321]:
    - l[n=8641]: daz der reise unde der vart
    - l[n=8642]: ze Îlande ie gedâht wart.
  - lg@couplet[n=4322]:
    - l[n=8643]: sine kunden umbe ir eigen leben
    - l[n=8644]: in selben keinen rât gegeben.
  - lg@couplet[n=4323]:
    - l[n=8645]: si rieten her, si rieten hin
    - l[n=8646]: und enkunden nie niht under in
  - lg@couplet[n=4324]:
    - l[n=8647]: gerâten, daz in töhte
    - l[n=8648]: und daz rât heizen möhte.
  - lg@couplet[n=4325]:
    - l[n=8649]: 'und enwas ouch daz kein wunder:'
    - l[n=8650]: hier umbe noch hier under
  - lg@couplet[n=4326]:
    - l[n=8651]: was râtes niht wan zweier ein,
    - l[n=8652]: in müese einez under zwein
  - lg@couplet[n=4327]:
    - l[n=8653]: 'bringen umbe ir leben vrist:'
    - l[n=8654]: âventiure oder list.
  - lg@couplet[n=4328]:
    - l[n=8655]: der list was aber dâ tiure.
    - l[n=8656]: sô was ouch âventiure
  - lg@couplet[n=4329]:
    - l[n=8657]: ir keinem in wâne.
    - l[n=8658]: si wâren beider âne.
  - lg@couplet[n=4330]:
    - l[n=8659]: 'doch sprâchen ir genuoge:'
    - l[n=8660]: "'wîsheit unde vuoge"
  - lg@couplet[n=4331]:
    - l[n=8661]: der ist harte vil an disem man.
    - l[n=8662]: ist daz uns got gelückes gan,
  - lg@couplet[n=4332]:
    - l[n=8663]: wir mugen vil wol mit ime genesen,
    - l[n=8664]: wolte er dekeiner mâze wesen
  - lg@couplet[n=4333]:
    - l[n=8665]: an sîner blinden vrecheit.
    - l[n=8666]: der ist ze vil an in geleit.
  - lg@couplet[n=4334]:
    - l[n=8667]: er ist ze vrech und ze gemuot,
    - l[n=8668]: ern ruochet hiute, waz er tuot.
  - lg@couplet[n=4335]:
    - l[n=8669]: ern gaebe niht ein halbez brôt
    - l[n=8670]: umbe uns noch umbe sîn selbes tôt.
  - lg@couplet[n=4336]:
    - l[n=8671]: und iedoch unser bester wân
    - l[n=8672]: der muoz an sînen saelden stân.
  - lg@couplet[n=4337]:
    - l[n=8673]: sîn witze muoz uns lêre geben,
    - l[n=8674]: wie wir gevristen daz leben.'
  - lg@couplet[n=4338]:
    - l[n=8675]: Dô sî z' Îlande kâmen,
    - l[n=8676]: ir gelende dâ genâmen,
  - lg@couplet[n=4339]:
    - l[n=8677]: dâ man in sagete maere,
    - l[n=8678]: daz der künic waere
  - lg@couplet[n=4340]:
    - l[n=8679]: ze Weisefort vür die stât,
    - l[n=8680]: Tristan den anker werfen bât
  - lg@couplet[n=4341]:
    - l[n=8681]: wol alse verre von der habe,
    - l[n=8682]: daz man mit einem bogen dar abe
  - lg@couplet[n=4342]:
    - l[n=8683]: niht möhte haben geslagen zuo z' in.
    - l[n=8684]: sîne lantbarûne bâten in,
  - lg@couplet[n=4343]:
    - l[n=8685]: daz er durch got in seite,
    - l[n=8686]: mit waz gelegenheite
  - lg@couplet[n=4344]:
    - l[n=8687]: er wolte werben umbe daz wîp.
    - l[n=8688]: ez gienge in sêre an den lîp.
  - lg@couplet[n=4345]:
    - l[n=8689]: ez diuhte sî und waere ouch guot,
    - l[n=8690]: daz er in seite sînen muot.
  - lg@couplet[n=4346]:
    - l[n=8691]: "Tristan sprach: 'dâ entuot niemê,"
    - l[n=8692]: bewart, daz iuwer keiner gê
  - lg@couplet[n=4347]:
    - l[n=8693]: hin vür den liuten z' ougen.
    - l[n=8694]: weset alle hinne tougen!
  - lg@couplet[n=4348]:
    - l[n=8695]: wan knehte und marnaere,
    - l[n=8696]: die vorschen der maere
  - lg@couplet[n=4349]:
    - l[n=8697]: ûf der brucke vor der schiftür,
    - l[n=8698]: und iuwer keiner kome dar vür!
  - lg@couplet[n=4350]:
    - l[n=8699]: swîget unde tuot iuch în!
    - l[n=8700]: ich wil selbe dâ vor sîn,
  - lg@couplet[n=4351]:
    - l[n=8701]: wan ich die lantsprâche kan.
    - l[n=8702]: man wirt uns schiere komende an
  - lg@couplet[n=4352]:
    - l[n=8703]: von den burgaeren
    - l[n=8704]: mit übelîchen maeren.
  - lg@couplet[n=4353]:
    - l[n=8705]: den muoz ich liegen disen tac,
    - l[n=8706]: swaz ich in geliegen mac.
  - lg@couplet[n=4354]:
    - l[n=8707]: helet ir iuch hier inne.
    - l[n=8708]: wan wirt man iuwer inne,
  - lg@couplet[n=4355]:
    - l[n=8709]: sô habe wir strît an der hant
    - l[n=8710]: und bestât uns allez daz lant.
  - lg@couplet[n=4356]:
    - l[n=8711]: die wîle ich morgen ûze sî
    - l[n=8712]: ( wan ich wil rîten hie bî
  - lg@couplet[n=4357]:
    - l[n=8713]: ûf âventiure vil vruo,
    - l[n=8714]: mir gelinge sone tuo)
  - lg@couplet[n=4358]:
    - l[n=8715]: sô sî Curvenal dâ vor
    - l[n=8716]: und andere mit im an dem tor,
  - lg@couplet[n=4359]:
    - l[n=8717]: den diu sprâche sî bekant.
    - l[n=8718]: 'und eines dinges sît gemant:'
  - lg@couplet[n=4360]:
    - l[n=8719]: ist daz ich under wegen sî
    - l[n=8720]: vier tage oder drî,
  - lg@couplet[n=4361]:
    - l[n=8721]: zehant enbîtet mîn nimê,
    - l[n=8722]: entrinnet wider über sê
  - lg@couplet[n=4362]:
    - l[n=8723]: und neret leben unde lîp!
    - l[n=8724]: sô hân ich eine daz wîp
  - lg@couplet[n=4363]:
    - l[n=8725]: verzinset mit dem lîbe,
    - l[n=8726]: sô râtet ir ze wîbe
  - lg@couplet[n=4364]:
    - l[n=8727]: iuwerm hêrren, swar iuch dunke guot.
    - l[n=8728]: diz ist mîn rât und ouch mîn muot.'
  - lg@couplet[n=4365]:
    - l[n=8729]: Des küneges marschalc von Îlant,
    - l[n=8730]: in des gewalt und in des hant
  - lg@couplet[n=4366]:
    - l[n=8731]: ez allez stuont, stat unde habe,
    - l[n=8732]: der kam gerüeret dort her abe
  - lg@couplet[n=4367]:
    - l[n=8733]: gewâfent unde wîcgar
    - l[n=8734]: mit einer michelen schar
  - lg@couplet[n=4368]:
    - l[n=8735]: beidiu der burgaere unde ir boten,
    - l[n=8736]: als in von hove was geboten
  - lg@couplet[n=4369]:
    - l[n=8737]: und als daz maere hie vor giht,
    - l[n=8738]: 'der dâ vor an daz maere siht:'
  - lg@couplet[n=4370]:
    - l[n=8739]: swer dar ze stade gestieze,
    - l[n=8740]: daz man in vâhen hieze,
  - lg@couplet[n=4371]:
    - l[n=8741]: biz man vil rehte erkande,
    - l[n=8742]: ob er von Markes lande
  - lg@couplet[n=4372]:
    - l[n=8743]: und des gesindes waere.
    - l[n=8744]: die selben wîzenaere,
  - lg@couplet[n=4373]:
    - l[n=8745]: die leiden mortaeten,
    - l[n=8746]: die manegen mort haeten
  - lg@couplet[n=4374]:
    - l[n=8747]: begangen mit unschulden
    - l[n=8748]: ir hêrren ze hulden,
  - lg@couplet[n=4375]:
    - l[n=8749]: die kâmen in die habe gezogen
    - l[n=8750]: mit armbrusten und mit bogen
  - lg@couplet[n=4376]:
    - l[n=8751]: und mit anderre wer
    - l[n=8752]: als von rehte ein roupher.
  - lg@couplet[n=4377]:
    - l[n=8753]: des kieles meister Tristan
    - l[n=8754]: leit eine reisekappen an
  - lg@couplet[n=4378]:
    - l[n=8755]: durch anders niht wan umbe daz,
    - l[n=8756]: daz er sich haele deste baz.
  - lg@couplet[n=4379]:
    - l[n=8757]: ouch hiez er einen kopf dar tragen
    - l[n=8758]: von rôtem golde geslagen
  - lg@couplet[n=4380]:
    - l[n=8759]: und geworht ze vremedem prîse
    - l[n=8760]: in engeloyser wîse.
  - lg@couplet[n=4381]:
    - l[n=8761]: sus trat er in ein schiffelîn
    - l[n=8762]: und Curvenal zuo z' ime dar în
  - lg@couplet[n=4382]:
    - l[n=8763]: und kêrte hin gegen der habe
    - l[n=8764]: und bôt in sînen gruoz hin abe
  - lg@couplet[n=4383]:
    - l[n=8765]: mit gebaerden und mit munde,
    - l[n=8766]: sô er suozeste kunde.
  - lg@couplet[n=4384]:
    - l[n=8767]: swaz aber des gruozes waere,
    - l[n=8768]: genuoge burgaere
  - lg@couplet[n=4385]:
    - l[n=8769]: zen schiffelînen liefen,
    - l[n=8770]: 'von stade genuoge riefen:'
  - lg@couplet[n=4386]:
    - l[n=8771]: "'habe an lant, habe an lant!'"
    - l[n=8772]: Tristan stiez in die habe zehant.
  - lg@couplet[n=4387]:
    - l[n=8773]: "'ir hêrren' sprach er 'saget mir,"
    - l[n=8774]: wie komet ir sus? waz tiutet ir
  - lg@couplet[n=4388]:
    - l[n=8775]: mit disem ungeverte?
    - l[n=8776]: iur gebaerde die sint herte.
  - lg@couplet[n=4389]:
    - l[n=8777]: ine weiz, wes mich versehen sol.
    - l[n=8778]: durch gotes willen tuot sô wol.
  - lg@couplet[n=4390]:
    - l[n=8779]: si ieman bî iu an der habe,
    - l[n=8780]: der gewalt von dem lande habe,
  - lg@couplet[n=4391]:
    - l[n=8781]: der hoere und verneme mich!'
    - l[n=8782]: "'jâ' sprach der marschalc 'hie bin ich."
  - lg@couplet[n=4392]:
    - l[n=8783]: mîn gebaerde und mîn geverte
    - l[n=8784]: diu werdent iu sô herte,
  - lg@couplet[n=4393]:
    - l[n=8785]: daz ich binamen wizzen wil
    - l[n=8786]: iuwer geverte unz ûf ein zil.'
  - lg@couplet[n=4394]:
    - l[n=8787]: "'entriuwen hêrre' sprach Tristan"
    - l[n=8788]: "'dâ habet ir mich bereiten an."
  - lg@couplet[n=4395]:
    - l[n=8789]: der mir geswîgen hieze
    - l[n=8790]: und mich ze spruche lieze,
  - lg@couplet[n=4396]:
    - l[n=8791]: des selben wolte ich gerne biten,
    - l[n=8792]: daz man mit guotlîchen siten
  - lg@couplet[n=4397]:
    - l[n=8793]: und sô mîn wort vernaeme,
    - l[n=8794]: als ez dem lande zaeme.'
  - lg@couplet[n=4398]:
    - l[n=8795]: hie mite wart ime ein stille gegeben.
    - l[n=8796]: "'Hêrre' sprach Tristan 'unser leben,"
  - lg@couplet[n=4399]:
    - l[n=8797]: unser geburt und unser lant
    - l[n=8798]: dar umbe ist ez alsô gewant,
  - lg@couplet[n=4400]:
    - l[n=8799]: als ich iu hie bediute.
    - l[n=8800]: wir sîn werbende liute
  - lg@couplet[n=4401]:
    - l[n=8801]: und mugen uns des niht geschamen.
    - l[n=8802]: koufliute heizen wir binamen,
  - lg@couplet[n=4402]:
    - l[n=8803]: ich und mîn cumpanîe,
    - l[n=8804]: und sîn von Normandîe.
  - lg@couplet[n=4403]:
    - l[n=8805]: unser wîp und unser kint sint dâ.
    - l[n=8806]: wir selbe sîn wâ unde wâ
  - lg@couplet[n=4404]:
    - l[n=8807]: von lande ze lande
    - l[n=8808]: koufende aller hande
  - lg@couplet[n=4405]:
    - l[n=8809]: und gewinnen, daz wir uns betragen.
    - l[n=8810]: und innen disen drîzec tagen
  - lg@couplet[n=4406]:
    - l[n=8811]: dô vuore wir von lande dan,
    - l[n=8812]: ich und zwêne ander koufman.
  - lg@couplet[n=4407]:
    - l[n=8813]: wir drî wir wolten under uns drîn
    - l[n=8814]: mit geselleschaft z' Iberne sîn
  - lg@couplet[n=4408]:
    - l[n=8815]: und sint wol ahte tage iezuo,
    - l[n=8816]: daz uns an einem tage vruo
  - lg@couplet[n=4409]:
    - l[n=8817]: von hinnen verre ein wint bestuont,
    - l[n=8818]: als uns die winde dicke tuont.
  - lg@couplet[n=4410]:
    - l[n=8819]: der hât uns drî gescheiden,
    - l[n=8820]: mich einen von in beiden
  - lg@couplet[n=4411]:
    - l[n=8821]: und enweiz niht, wie si sîn gevarn,
    - l[n=8822]: wan got der müeze sî bewarn,
  - lg@couplet[n=4412]:
    - l[n=8823]: sî sîn lebende oder tôt!
    - l[n=8824]: ich bin mit micheler nôt
  - lg@couplet[n=4413]:
    - l[n=8825]: vil manegen übelen wec geslagen
    - l[n=8826]: in disen swaeren ahte tagen.
  - lg@couplet[n=4414]:
    - l[n=8827]: und gester umbe den mitten tac,
    - l[n=8828]: dô sturm unde wint gelac,
  - lg@couplet[n=4415]:
    - l[n=8829]: dô erkante ich berge unde lant.
    - l[n=8830]: durch ruowen kêrte ich zehant
  - lg@couplet[n=4416]:
    - l[n=8831]: und ruowete unze hiute dâ.
    - l[n=8832]: hiute an dem morgen iesâ
  - lg@couplet[n=4417]:
    - l[n=8833]: dô ez liehtende wart,
    - l[n=8834]: dô streich ich aber ûf mîne vart
  - lg@couplet[n=4418]:
    - l[n=8835]: alhie her wider Weisefort.
    - l[n=8836]: nu vert ez hie wirs danne dort.
  - lg@couplet[n=4419]:
    - l[n=8837]: ich waene, ich bin noch ungenesen.
    - l[n=8838]: doch wânde ich hie genesen wesen,
  - lg@couplet[n=4420]:
    - l[n=8839]: wan ich die stat erkenne
    - l[n=8840]: und bin ouch eteswenne
  - lg@couplet[n=4421]:
    - l[n=8841]: mit koufliuten hie gewesen.
    - l[n=8842]: deste baz wânde ich genesen
  - lg@couplet[n=4422]:
    - l[n=8843]: und hie genâde vinden.
    - l[n=8844]: nu bin ich sturmwinden
  - lg@couplet[n=4423]:
    - l[n=8845]: alrêrste in die hant gevarn,
    - l[n=8846]: doch mag mich got noch wol bewarn.
  - lg@couplet[n=4424]:
    - l[n=8847]: sît ich bî disem gesinde
    - l[n=8848]: weder vride noch ruowe vinde,
  - lg@couplet[n=4425]:
    - l[n=8849]: sô kêre ich wider ûf daz mer.
    - l[n=8850]: dâ hân ich al der werlde wer
  - lg@couplet[n=4426]:
    - l[n=8851]: und strît genuogen an der vluht.
    - l[n=8852]: Geruochet aber ir iuwer zuht
  - lg@couplet[n=4427]:
    - l[n=8853]: und iuwer êre an mir begân,
    - l[n=8854]: der mâze als ich hie guotes hân,
  - lg@couplet[n=4428]:
    - l[n=8855]: daz teile ich iu vil gerne mite
    - l[n=8856]: umbe eine kurzlîche bite,
  - lg@couplet[n=4429]:
    - l[n=8857]: daz ir mir und mîner habe
    - l[n=8858]: schaffet vride in dirre habe,
  - lg@couplet[n=4430]:
    - l[n=8859]: biz ich besuoche unde besehe,
    - l[n=8860]: ob mir diu saelde geschehe,
  - lg@couplet[n=4431]:
    - l[n=8861]: daz ich mîn lantgesinde
    - l[n=8862]: ervorsche unde ervinde.
  - lg@couplet[n=4432]:
    - l[n=8863]: und wellet ir mich des gewern,
    - l[n=8864]: 'sô heizet mir ouch vride bern:'
  - lg@couplet[n=4433]:
    - l[n=8865]: si gâhent vaste dort her,
    - l[n=8866]: ine weiz welhe oder wer,
  - lg@couplet[n=4434]:
    - l[n=8867]: in cleinen schiffelînen.
    - l[n=8868]: oder ich var wider zen mînen
  - lg@couplet[n=4435]:
    - l[n=8869]: und vürhte iuch alle niht ein strô.'
    - l[n=8870]: der marschalc der hiez s' alle dô
  - lg@couplet[n=4436]:
    - l[n=8871]: wider kêren an daz lant.
    - l[n=8872]: 'zem gaste sprach er aber zehant:'
  - lg@couplet[n=4437]:
    - l[n=8873]: "'waz welt ir dem künege geben,"
    - l[n=8874]: daz ich iu guot unde leben
  - lg@couplet[n=4438]:
    - l[n=8875]: in disem rîche bewar?'
    - l[n=8876]: 'aber sprach der ellende dar:'
  - lg@couplet[n=4439]:
    - l[n=8877]: "'hêrre, ich gibe im alle tage,"
    - l[n=8878]: swâ ich 'z gewinne oder bejage
  - lg@couplet[n=4440]:
    - l[n=8879]: eine marc von rôtem golde.
    - l[n=8880]: und sult ir iu ze solde
  - lg@couplet[n=4441]:
    - l[n=8881]: und ze miete disen kopf hân,
    - l[n=8882]: ob ich mich an iuch mag verlân.'
  - lg@couplet[n=4442]:
    - l[n=8883]: "'jâ' sprachen s' alle zehant,"
    - l[n=8884]: "'er ist hie marschalc über diz lant.'"
  - lg@couplet[n=4443]:
    - l[n=8885]: der marschalc sîne gâbe nam,
    - l[n=8886]: diu dûhte in rîche und lobesam,
  - lg@couplet[n=4444]:
    - l[n=8887]: und hiez in stôzen in die habe.
    - l[n=8888]: sînem lîbe und sîner habe
  - lg@couplet[n=4445]:
    - l[n=8889]: vride unde genâde er dô gebôt.
    - l[n=8890]: dâ wâren sî rîch unde rôt,
  - lg@couplet[n=4446]:
    - l[n=8891]: ich meine zins unde solt.
    - l[n=8892]: rîch unde rôt des küneges golt,
  - lg@couplet[n=4447]:
    - l[n=8893]: des boten solt rôt unde rîch.
    - l[n=8894]: si wâren beidiu rîlîch.
  - lg@couplet[n=4448]:
    - l[n=8895]: daz half ouch ime, daz ime geschach
    - l[n=8896]: beidiu genâde unde gemach.
  - milestone[unit=chapter,n=13]
  - label[lg=deu-Latn]: Der Kampf mit dem Drachen
  - lg@couplet[n=4449]:
    - l[n=8897]: Nû Tristan der ist ze vride komen.
    - l[n=8898]: ie noch hât nieman vernomen,
  - lg@couplet[n=4450]:
    - l[n=8899]: waz er welle ane gân.
    - l[n=8900]: nu sol manz iuch wizzen lân,
  - lg@couplet[n=4451]:
    - l[n=8901]: sone belanget iuch des maeres niht.
    - l[n=8902]: daz maere saget unde giht
  - lg@couplet[n=4452]:
    - l[n=8903]: von einem serpande,
    - l[n=8904]: der was dô dâ ze lande.
  - lg@couplet[n=4453]:
    - l[n=8905]: der selbe leide vâlant
    - l[n=8906]: der haete liute unde lant
  - lg@couplet[n=4454]:
    - l[n=8907]: mit alsô schedelîchem schaden
    - l[n=8908]: sô schedelîchen überladen,
  - lg@couplet[n=4455]:
    - l[n=8909]: daz der künec swuor einen eit
    - l[n=8910]: 'bî küniclîcher wârheit:'
  - lg@couplet[n=4456]:
    - l[n=8911]: swer ime benaeme daz leben,
    - l[n=8912]: er wolte im sîne tohter geben,
  - lg@couplet[n=4457]:
    - l[n=8913]: der edel und ritter waere.
    - l[n=8914]: diz selbe lantmaere
  - lg@couplet[n=4458]:
    - l[n=8915]: und daz vil wunneclîche wîp
    - l[n=8916]: diu verluren tûsenden den lîp,
  - lg@couplet[n=4459]:
    - l[n=8917]: die dar ze kampfe kâmen,
    - l[n=8918]: ir ende dâ genâmen.
  - lg@couplet[n=4460]:
    - l[n=8919]: des maeres was daz lant vol.
    - l[n=8920]: diz maere erkande ouch Tristan wol.
  - lg@couplet[n=4461]:
    - l[n=8921]: diz eine sterkete in dar an,
    - l[n=8922]: daz er der reise ie began,
  - lg@couplet[n=4462]:
    - l[n=8923]: diz was sîn meistiu zuoversiht,
    - l[n=8924]: anders trôstes haete er niht.
  - lg@couplet[n=4463]:
    - l[n=8925]: "'Nu ist es zît, nu kêre zuo!'"
    - l[n=8926]: des anderen tages vruo
  - lg@couplet[n=4464]:
    - l[n=8927]: nu wâfent er sich alsô wol,
    - l[n=8928]: als ein man ze noeten sol.
  - lg@couplet[n=4465]:
    - l[n=8929]: ûf ein starkez ors saz er,
    - l[n=8930]: er hiez im reichen ein sper
  - lg@couplet[n=4466]:
    - l[n=8931]: grôz unde veste,
    - l[n=8932]: daz sterkeste und daz beste,
  - lg@couplet[n=4467]:
    - l[n=8933]: daz man in dem kiele vant.
    - l[n=8934]: ûf sînen wec reit er zehant
  - lg@couplet[n=4468]:
    - l[n=8935]: über velt und über gevilde.
    - l[n=8936]: er nam im in der wilde
  - lg@couplet[n=4469]:
    - l[n=8937]: manege kêre und manege vart.
    - l[n=8938]: und alse der tac stîgende wart,
  - lg@couplet[n=4470]:
    - l[n=8939]: dô liez er vaste hine gân
    - l[n=8940]: wider daz tal z' Anferginân.
  - lg@couplet[n=4471]:
    - l[n=8941]: daz was des trachen heimwist,
    - l[n=8942]: alsô man an der geste list.
  - lg@couplet[n=4472]:
    - l[n=8943]: nu sach er verre dort hin dan
    - l[n=8944]: vier gewâfende man
  - lg@couplet[n=4473]:
    - l[n=8945]: über ungeverte und über velt
    - l[n=8946]: ein lützel balder danne enzelt
  - lg@couplet[n=4474]:
    - l[n=8947]: vliehende gâlopieren,
    - l[n=8948]: der einer von den vieren
  - lg@couplet[n=4475]:
    - l[n=8949]: truhsaeze was der künigîn.
    - l[n=8950]: der was ouch unde wolte sîn
  - lg@couplet[n=4476]:
    - l[n=8951]: der jungen küniginne amîs,
    - l[n=8952]: wider ir willen alle wîs.
  - lg@couplet[n=4477]:
    - l[n=8953]: und alse ie man ze velde reit
    - l[n=8954]: durch gelücke und durch manheit,
  - lg@couplet[n=4478]:
    - l[n=8955]: sô was ouch der truhsaeze dâ
    - l[n=8956]: eteswenne und eteswâ
  - lg@couplet[n=4479]:
    - l[n=8957]: durch niht, wan daz man jaehe,
    - l[n=8958]: daz man ouch in dâ saehe,
  - lg@couplet[n=4480]:
    - l[n=8959]: dâ man nâch âventiure rite,
    - l[n=8960]: und anders was ouch niht dermite,
  - lg@couplet[n=4481]:
    - l[n=8961]: wan ern gesach den trachen nie,
    - l[n=8962]: ern kêrte belderîchen ie.
  - lg@couplet[n=4482]:
    - l[n=8963]: nu Tristan wart vil wol gewar
    - l[n=8964]: an der vliehenden schar,
  - lg@couplet[n=4483]:
    - l[n=8965]: der trache der waere eteswâ dâ,
    - l[n=8966]: und stapfet ouch des endes sâ
  - lg@couplet[n=4484]:
    - l[n=8967]: und reit unlange, unz er gesach
    - l[n=8968]: sîner ougen ungemach,
  - lg@couplet[n=4485]:
    - l[n=8969]: den egeslîchen trachen.
    - l[n=8970]: der warf ûz sînem rachen
  - lg@couplet[n=4486]:
    - l[n=8971]: rouch unde vlammen unde wint
    - l[n=8972]: alse des tiuveles kint
  - lg@couplet[n=4487]:
    - l[n=8973]: und kêrte gein im aldort her.
    - l[n=8974]: Tristan der sancte daz sper,
  - lg@couplet[n=4488]:
    - l[n=8975]: daz ors er mit den sporen nam.
    - l[n=8976]: sô swinde er dar gerüeret kam,
  - lg@couplet[n=4489]:
    - l[n=8977]: daz er 'm daz sper zem giele în stach,
    - l[n=8978]: sô daz ez ime den rachen brach
  - lg@couplet[n=4490]:
    - l[n=8979]: und innen an dem herzen want
    - l[n=8980]: und er selbe ûf den serpant
  - lg@couplet[n=4491]:
    - l[n=8981]: sô sêre mit dem orse stiez,
    - l[n=8982]: daz er daz ors dâ tôtez liez
  - lg@couplet[n=4492]:
    - l[n=8983]: und er dâ von vil kûme entran.
    - l[n=8984]: der trache gieng ez aber an
  - lg@couplet[n=4493]:
    - l[n=8985]: mit vrâze und mit viure,
    - l[n=8986]: unz ez der ungehiure
  - lg@couplet[n=4494]:
    - l[n=8987]: vor dem satele gâr verswande.
    - l[n=8988]: nu was im aber als ande
  - lg@couplet[n=4495]:
    - l[n=8989]: daz sper, daz in dâ sêrte,
    - l[n=8990]: daz er von dem orse kêrte
  - lg@couplet[n=4496]:
    - l[n=8991]: hin wider ein steingevelle.
    - l[n=8992]: Tristan sîn kampfgeselle
  - lg@couplet[n=4497]:
    - l[n=8993]: der kêrte im nâch rehte ûf sîn spor.
    - l[n=8994]: der veige streich im allez vor
  - lg@couplet[n=4498]:
    - l[n=8995]: mit solher ungedulte,
    - l[n=8996]: daz er den walt vulte
  - lg@couplet[n=4499]:
    - l[n=8997]: mit egeslîcher stimme
    - l[n=8998]: und hürste vil von grimme
  - lg@couplet[n=4500]:
    - l[n=8999]: abe brande und ûz der erden sluoc.
    - l[n=9000]: des treib er vil und sô genuoc,
  - lg@couplet[n=4501]:
    - l[n=9001]: biz in der smerze überwant
    - l[n=9002]: und under eine steinwant
  - lg@couplet[n=4502]:
    - l[n=9003]: vil nâhen sich gedructe.
    - l[n=9004]: Tristan sîn swert dô zucte
  - lg@couplet[n=4503]:
    - l[n=9005]: und wânde, er vünde in âne strît.
    - l[n=9006]: nein, ez wart engestlîcher sît,
  - lg@couplet[n=4504]:
    - l[n=9007]: dan ez ê mâles waere.
    - l[n=9008]: doch enwas ez nie sô swaere,
  - lg@couplet[n=4505]:
    - l[n=9009]: Tristan ruorte aber den trachen an,
    - l[n=9010]: der trache wider an den man
  - lg@couplet[n=4506]:
    - l[n=9011]: und brâhte in z' alsô grôzer nôt,
    - l[n=9012]: daz er wânde wesen tôt.
  - lg@couplet[n=4507]:
    - l[n=9013]: ern liez in nie ze were komen,
    - l[n=9014]: er haete im schiere benomen
  - lg@couplet[n=4508]:
    - l[n=9015]: beidiu slege unde wer.
    - l[n=9016]: dô was sîn ouch ein michel her.
  - lg@couplet[n=4509]:
    - l[n=9017]: er vuorte mit im an den kampf
    - l[n=9018]: beidiu rouch unde tampf
  - lg@couplet[n=4510]:
    - l[n=9019]: und andere stiure
    - l[n=9020]: an slegen unde an viure,
  - lg@couplet[n=4511]:
    - l[n=9021]: 'an zenen unde an griffen:'
    - l[n=9022]: die wâren gesliffen,
  - lg@couplet[n=4512]:
    - l[n=9023]: sêre scharpf unde wahs,
    - l[n=9024]: noch wahser danne ein scharsahs.
  - lg@couplet[n=4513]:
    - l[n=9025]: dâ mite treib er in umbe
    - l[n=9026]: manege engestlîche crumbe
  - lg@couplet[n=4514]:
    - l[n=9027]: von boumen ze buschen.
    - l[n=9028]: dâ muose er sich vertuschen
  - lg@couplet[n=4515]:
    - l[n=9029]: und vristen, swie er mohte,
    - l[n=9030]: wan ime der kampf niht tohte.
  - lg@couplet[n=4516]:
    - l[n=9031]: und haete ez doch sô sêre
    - l[n=9032]: versuochet mit der kêre,
  - lg@couplet[n=4517]:
    - l[n=9033]: daz ime der schilt vor der hant
    - l[n=9034]: vil nâch ze koln was verbrant,
  - lg@couplet[n=4518]:
    - l[n=9035]: wan er gieng in mit viure an,
    - l[n=9036]: daz er im kûme vor entran.
  - lg@couplet[n=4519]:
    - l[n=9037]: doch werte ez niht vil lange.
    - l[n=9038]: der mortsame slange
  - lg@couplet[n=4520]:
    - l[n=9039]: der kam schiere dar an,
    - l[n=9040]: daz er zwîvelen began
  - lg@couplet[n=4521]:
    - l[n=9041]: und ime daz sper sô nâhe gie,
    - l[n=9042]: daz er sich aber nider lie
  - lg@couplet[n=4522]:
    - l[n=9043]: und want sich ange und ange.
    - l[n=9044]: Tristan was aber unlange.
  - lg@couplet[n=4523]:
    - l[n=9045]: er kam gerüeret balde her,
    - l[n=9046]: daz swert daz stach er zuo dem sper
  - lg@couplet[n=4524]:
    - l[n=9047]: zem herzen în unz an die hant.
    - l[n=9048]: nu lie der veige vâlant
  - lg@couplet[n=4525]:
    - l[n=9049]: einen dôz und eine stimme
    - l[n=9050]: sô griulîch und sô grimme
  - lg@couplet[n=4526]:
    - l[n=9051]: ûz sînem veigen giele,
    - l[n=9052]: als himel und erde viele
  - lg@couplet[n=4527]:
    - l[n=9053]: und daz der selbe mortschal
    - l[n=9054]: verre in daz lant erhal
  - lg@couplet[n=4528]:
    - l[n=9055]: und Tristan harte sêre erschrac.
    - l[n=9056]: und alse der trache dô gelac,
  - lg@couplet[n=4529]:
    - l[n=9057]: daz er in tôten gesach,
    - l[n=9058]: den giel er im ûf brach,
  - lg@couplet[n=4530]:
    - l[n=9059]: mit micheler arbeit.
    - l[n=9060]: ûz dem rachen er im sneit
  - lg@couplet[n=4531]:
    - l[n=9061]: der zungen mit dem swerte
    - l[n=9062]: der mâze, als er ir gerte.
  - lg@couplet[n=4532]:
    - l[n=9063]: in sînen buosem er si stiez;
    - l[n=9064]: den giel er wider ze samene liez.
  - lg@couplet[n=4533]:
    - l[n=9065]: sus kêrte er gein der wilde hin.
    - l[n=9066]: 'daz tete er aber durch den sin:'
  - lg@couplet[n=4534]:
    - l[n=9067]: er wolte sich verbergen dâ,
    - l[n=9068]: den tac geruowen eteswâ
  - lg@couplet[n=4535]:
    - l[n=9069]: und wider komen ze sîner maht
    - l[n=9070]: und wolte danne hin ze naht
  - lg@couplet[n=4536]:
    - l[n=9071]: ze sînen lantgesellen wider.
    - l[n=9072]: nu zôch in aber diu hitze nider,
  - lg@couplet[n=4537]:
    - l[n=9073]: die er beidiu von der arbeit
    - l[n=9074]: und dâ zuo von dem trachen leit,
  - lg@couplet[n=4538]:
    - l[n=9075]: und müedete in sô sêre,
    - l[n=9076]: daz er iezuo niemêre
  - lg@couplet[n=4539]:
    - l[n=9077]: und vil kûme mohte leben.
    - l[n=9078]: nu gesach er eine lachen sweben
  - lg@couplet[n=4540]:
    - l[n=9079]: smal unde mâzlîche grôz,
    - l[n=9080]: in die von einem velse vlôz
  - lg@couplet[n=4541]:
    - l[n=9081]: ein küelez cleinez brunnelîn.
    - l[n=9082]: dâ viel er alse gewâfent în
  - lg@couplet[n=4542]:
    - l[n=9083]: und sancte sich unz an den grunt.
    - l[n=9084]: er lie hie vor niwan den munt.
  - lg@couplet[n=4543]:
    - l[n=9085]: dâ lag er den tac und die naht.
    - l[n=9086]: wan ime benam al sîne maht
  - lg@couplet[n=4544]:
    - l[n=9087]: diu leide zunge, die er truoc.
    - l[n=9088]: der rouch, der von der an in sluoc,
  - lg@couplet[n=4545]:
    - l[n=9089]: der eine entworhte in garwe
    - l[n=9090]: an crefte und an der varwe,
  - lg@couplet[n=4546]:
    - l[n=9091]: daz er von dannen niht enkam,
    - l[n=9092]: unz in diu künigîn dâ nam.
  - lg@couplet[n=4547]:
    - l[n=9093]: Der truhsaeze, alse ich hân gesaget,
    - l[n=9094]: der der saeligen maget
  - lg@couplet[n=4548]:
    - l[n=9095]: vriunt unde ritter wolte sîn,
    - l[n=9096]: dem begunden die gedanke sîn
  - lg@couplet[n=4549]:
    - l[n=9097]: ûf swellen harte grôze
    - l[n=9098]: von des trachen dôze,
  - lg@couplet[n=4550]:
    - l[n=9099]: der alsô griulîch und sô grôz
    - l[n=9100]: über walt und über velt dôz.
  - lg@couplet[n=4551]:
    - l[n=9101]: in sîn herze er allez las,
    - l[n=9102]: rehte alse ez ouch ergangen was,
  - lg@couplet[n=4552]:
    - l[n=9103]: "und dâhte: 'er ist binamen tôt"
    - l[n=9104]: oder aber in alsô grôzer nôt,
  - lg@couplet[n=4553]:
    - l[n=9105]: daz ich in mag gewinnen
    - l[n=9106]: mit eteslîchen sinnen.'
  - lg@couplet[n=4554]:
    - l[n=9107]: von jenen drîn er sich verstal,
    - l[n=9108]: eine halden stapfet er ze tal
  - lg@couplet[n=4555]:
    - l[n=9109]: und lie wol balde hine gân,
    - l[n=9110]: hin dâ der schrei dâ was getân.
  - lg@couplet[n=4556]:
    - l[n=9111]: und alse er zuo dem orse kam,
    - l[n=9112]: eine ruowe er ime dâ nam.
  - lg@couplet[n=4557]:
    - l[n=9113]: bî dem sô habete er lange
    - l[n=9114]: trahtende cleine und ange.
  - lg@couplet[n=4558]:
    - l[n=9115]: in nam der kurzen reise
    - l[n=9116]: grôz angest unde vreise.
  - lg@couplet[n=4559]:
    - l[n=9117]: iedoch genante er über lanc
    - l[n=9118]: und reit als âne sînen danc
  - lg@couplet[n=4560]:
    - l[n=9119]: erschrocken unde herzelôs
    - l[n=9120]: die rihte hin, dâ er dâ kôs,
  - lg@couplet[n=4561]:
    - l[n=9121]: daz daz loup und daz gras
    - l[n=9122]: vor ime abe gesenget was,
  - lg@couplet[n=4562]:
    - l[n=9123]: und kam in kurzer vriste,
    - l[n=9124]: ê danne er sîn iht wiste,
  - lg@couplet[n=4563]:
    - l[n=9125]: rehte ûf den trachen, dâ er lac.
    - l[n=9126]: und er der truhsaeze erschrac
  - lg@couplet[n=4564]:
    - l[n=9127]: als inneclîche sêre,
    - l[n=9128]: daz er nâch eine kêre
  - lg@couplet[n=4565]:
    - l[n=9129]: zer erden haete genomen,
    - l[n=9130]: durch daz er ime sô bî was komen
  - lg@couplet[n=4566]:
    - l[n=9131]: und ime sô nâhen gereit.
    - l[n=9132]: 'nu was er aber zehant bereit:'
  - lg@couplet[n=4567]:
    - l[n=9133]: daz ors warf er sô balde wider,
    - l[n=9134]: daz er mit dem orse nider
  - lg@couplet[n=4568]:
    - l[n=9135]: ze einem hûfen gelac.
    - l[n=9136]: nu er sich wider ûf gewac
  - lg@couplet[n=4569]:
    - l[n=9137]: ( ich meine von der erden),
    - l[n=9138]: done mohte im state niht werden
  - lg@couplet[n=4570]:
    - l[n=9139]: vor vorhten, die er haete,
    - l[n=9140]: daz er sô vil getaete,
  - lg@couplet[n=4571]:
    - l[n=9141]: daz er ûf daz ors gesaeze.
    - l[n=9142]: der leide truhsaeze
  - lg@couplet[n=4572]:
    - l[n=9143]: er liez ez stân unde vlôch.
    - l[n=9144]: dô ime dô nieman nâch zôch,
  - lg@couplet[n=4573]:
    - l[n=9145]: dô gestuont er unde sleich dô wider,
    - l[n=9146]: nâch sînem sper greif er nider,
  - lg@couplet[n=4574]:
    - l[n=9147]: daz ors er bî dem zügele nam,
    - l[n=9148]: z' einem ronen er gezogen kam,
  - lg@couplet[n=4575]:
    - l[n=9149]: ûf daz ors gesaz er,
    - l[n=9150]: 'sînes schaden vergaz er:'
  - lg@couplet[n=4576]:
    - l[n=9151]: er sprancte verre dort hin dan
    - l[n=9152]: und sach her wider den trachen an,
  - lg@couplet[n=4577]:
    - l[n=9153]: waz ampaere er haete,
    - l[n=9154]: ob er lebete oder entaete.
  - lg@couplet[n=4578]:
    - l[n=9155]: nu er in tôten ersach,
    - l[n=9156]: "'heil, ob got wil' er dô sprach"
  - lg@couplet[n=4579]:
    - l[n=9157]: "'hie ist âventiure vunden."
    - l[n=9158]: ich bin ze guoten stunden
  - lg@couplet[n=4580]:
    - l[n=9159]: und ze heile komen her!'
    - l[n=9160]: hie mite sô neicte er daz sper,
  - lg@couplet[n=4581]:
    - l[n=9161]: mit dem zügel er hancte,
    - l[n=9162]: er hiu unde sprancte
  - lg@couplet[n=4582]:
    - l[n=9163]: und lie hin gân punieren,
    - l[n=9164]: 'punierende crôieren:'
  - lg@couplet[n=4583]:
    - l[n=9165]: "'schevalier damoysêle!"
    - l[n=9166]: ma blunde Îsôt, ma bêle!'
  - lg@couplet[n=4584]:
    - l[n=9167]: er stach ûf in mit solher craft,
    - l[n=9168]: der starke eschîne schaft
  - lg@couplet[n=4585]:
    - l[n=9169]: daz er im durch die hant reit.
    - l[n=9170]: daz er aber dô niemere streit,
  - lg@couplet[n=4586]:
    - l[n=9171]: daz liez er niuwan durch den list.
    - l[n=9172]: "er dâhte: 'ob dirre in lebene ist,"
  - lg@couplet[n=4587]:
    - l[n=9173]: der disen trachen hât erslagen,
    - l[n=9174]: sone kan ez mich niht vür getragen,
  - lg@couplet[n=4588]:
    - l[n=9175]: daz ich hie mite hân ûf geleit.'
    - l[n=9176]: er kêrte dannen unde reit
  - lg@couplet[n=4589]:
    - l[n=9177]: und suohte her unde hin
    - l[n=9178]: ûf den gedingen, ob er in
  - lg@couplet[n=4590]:
    - l[n=9179]: iender haete vunden
    - l[n=9180]: sô müeden oder sô wunden,
  - lg@couplet[n=4591]:
    - l[n=9181]: daz ime der strît töhte
    - l[n=9182]: und mit im strîten möhte,
  - lg@couplet[n=4592]:
    - l[n=9183]: daz ern erslagen wolte haben
    - l[n=9184]: und in erslagenen begraben.
  - lg@couplet[n=4593]:
    - l[n=9185]: und alse er sîn dô niene vant,
    - l[n=9186]: "'lâ hêrre varn!' dâhte er zehant"
  - lg@couplet[n=4594]:
    - l[n=9187]: "'sweder er lebe oder entuo,"
    - l[n=9188]: bin ich der êrste darzuo,
  - lg@couplet[n=4595]:
    - l[n=9189]: mich enwîset nieman dâ van.
    - l[n=9190]: ich bin gevriunt unde geman,
  - lg@couplet[n=4596]:
    - l[n=9191]: sô wert und sô genaeme,
    - l[n=9192]: swer sich 'z an genaeme,
  - lg@couplet[n=4597]:
    - l[n=9193]: der haete doch dar an verlorn.'
    - l[n=9194]: er lie hin rîten gân mit sporn
  - lg@couplet[n=4598]:
    - l[n=9195]: ze sînem strîtgesellen wider
    - l[n=9196]: und erbeizete dâ zer erden nider.
  - lg@couplet[n=4599]:
    - l[n=9197]: an sînen strît er wider vie
    - l[n=9198]: rehte an der stete, dâ er in lie.
  - lg@couplet[n=4600]:
    - l[n=9199]: mit dem swerte, daz er truoc,
    - l[n=9200]: dâ mite gebecte er unde gesluoc
  - lg@couplet[n=4601]:
    - l[n=9201]: den vînt sô vil wâ unde wâ
    - l[n=9202]: biz ern verschriet dâ unde dâ.
  - lg@couplet[n=4602]:
    - l[n=9203]: genuoc versuohte er 'z an den cragen.
    - l[n=9204]: den haete er ime gerne abe geslagen;
  - lg@couplet[n=4603]:
    - l[n=9205]: dô was er sô herte und sô grôz,
    - l[n=9206]: daz in der arbeit verdroz.
  - lg@couplet[n=4604]:
    - l[n=9207]: über einen ronen brach er daz sper.
    - l[n=9208]: daz vorder stucke daz stach er
  - lg@couplet[n=4605]:
    - l[n=9209]: dem trachen zuo dem gorgen în,
    - l[n=9210]: als ez ein tjoste solte sîn.
  - lg@couplet[n=4606]:
    - l[n=9211]: Ûf sînen spanjôl saz er dô.
    - l[n=9212]: er begunde vrôlîch unde vrô
  - lg@couplet[n=4607]:
    - l[n=9213]: ze Weisefort în rüeren
    - l[n=9214]: und hiez bald ûz vüeren
  - lg@couplet[n=4608]:
    - l[n=9215]: vier pferit und einen kanzwagen,
    - l[n=9216]: der daz houbet solte tragen,
  - lg@couplet[n=4609]:
    - l[n=9217]: und seite in allen maere,
    - l[n=9218]: wie ime gelungen waere
  - lg@couplet[n=4610]:
    - l[n=9219]: und waz er angeste hie mite
    - l[n=9220]: und kumberlîcher noete erlite.
  - lg@couplet[n=4611]:
    - l[n=9221]: "'jâ hêrre, al diu werlt' sprach er"
    - l[n=9222]: "'diu enbiete niuwan ôre her,"
  - lg@couplet[n=4612]:
    - l[n=9223]: betrahte und sehe daz wunder an,
    - l[n=9224]: waz der geherzete man
  - lg@couplet[n=4613]:
    - l[n=9225]: und der gestandene muot
    - l[n=9226]: durch liebes wîbes willen tuot!
  - lg@couplet[n=4614]:
    - l[n=9227]: daz ich der nôt, in der ich was,
    - l[n=9228]: ie dannen kam und ie genas,
  - lg@couplet[n=4615]:
    - l[n=9229]: des wundert unde wundert mich
    - l[n=9230]: und weiz ouch wol binamen, waer ich
  - lg@couplet[n=4616]:
    - l[n=9231]: senfte alse ein ander man gewesen,
    - l[n=9232]: ine waere niemer genesen.
  - lg@couplet[n=4617]:
    - l[n=9233]: 'ine weiz niht, wer er waere:'
    - l[n=9234]: ein âventiuraere,
  - lg@couplet[n=4618]:
    - l[n=9235]: der ouch nâch âventiure reit,
    - l[n=9236]: der was ze sîner veicheit,
  - lg@couplet[n=4619]:
    - l[n=9237]: ê danne ich kaeme, zuo z' im komen,
    - l[n=9238]: der hât sîn ende dâ genomen.
  - lg@couplet[n=4620]:
    - l[n=9239]: got haete sîn vergezzen.
    - l[n=9240]: sî sint beidiu vrezzen,
  - lg@couplet[n=4621]:
    - l[n=9241]: ros unde man ist allez mort.
    - l[n=9242]: daz ros daz lît noch halbez dort
  - lg@couplet[n=4622]:
    - l[n=9243]: zekuwen unde besenget.
    - l[n=9244]: waz töhte ez iu gelenget?
  - lg@couplet[n=4623]:
    - l[n=9245]: ich hân mê noete erliten hie mite,
    - l[n=9246]: dan kein man ie durch wîp erlite.'
  - lg@couplet[n=4624]:
    - l[n=9247]: sîne vriunde er alle zuo sich nam,
    - l[n=9248]: zem serpande er wider kam
  - lg@couplet[n=4625]:
    - l[n=9249]: und zeigete in sîn wunder.
    - l[n=9250]: und bat ouch al besunder,
  - lg@couplet[n=4626]:
    - l[n=9251]: daz sî der wârheit jaehen,
    - l[n=9252]: als sî si dâ gesaehen.
  - lg@couplet[n=4627]:
    - l[n=9253]: daz houbet vuorte er mit im dan.
    - l[n=9254]: sîne mâge und sîne man
  - lg@couplet[n=4628]:
    - l[n=9255]: die ladete er, die besander,
    - l[n=9256]: nâch dem künege rander
  - lg@couplet[n=4629]:
    - l[n=9257]: und mante in sîner sicherheit.
    - l[n=9258]: der rede der wart ein tac geleit
  - lg@couplet[n=4630]:
    - l[n=9259]: ze Weisefort vür daz lant.
    - l[n=9260]: hie mite sô wart daz lant besant,
  - lg@couplet[n=4631]:
    - l[n=9261]: die lantbarûne die mein ich.
    - l[n=9262]: nu die bereiten alle sich,
  - lg@couplet[n=4632]:
    - l[n=9263]: als in von hove was getaget.
    - l[n=9264]: Nu wart ouch al zehant gesaget
  - lg@couplet[n=4633]:
    - l[n=9265]: ze hove den vrouwen maere.
    - l[n=9266]: die marter und die swaere,
  - lg@couplet[n=4634]:
    - l[n=9267]: die s' alle haeten dâ van,
    - l[n=9268]: dien gesach an vrouwen nie kein man.
  - lg@couplet[n=4635]:
    - l[n=9269]: diu süeze maget, diu schoene Îsôt,
    - l[n=9270]: diu was rehte in ir herzen tôt.
  - lg@couplet[n=4636]:
    - l[n=9271]: sô leiden tac si nie gesach.
    - l[n=9272]: "Îsôt ir muoter zuo z' ir sprach:"
  - lg@couplet[n=4637]:
    - l[n=9273]: "'nein schoeniu tohter, nein, lâ stân,"
    - l[n=9274]: lâ dir diz niht sô nâhen gân!
  - lg@couplet[n=4638]:
    - l[n=9275]: wan sweder ez mit der wârheit
    - l[n=9276]: oder aber mit lüge ist ûf geleit,
  - lg@couplet[n=4639]:
    - l[n=9277]: wir suln ez doch wol undervarn.
    - l[n=9278]: ouch sol uns got dar vor bewarn.
  - lg@couplet[n=4640]:
    - l[n=9279]: niene weine, tohter mîne,
    - l[n=9280]: diu clâren ougen dîne
  - lg@couplet[n=4641]:
    - l[n=9281]: diu ensuln niemer werden rôt
    - l[n=9282]: umbe alsô swechlîche nôt.'
  - lg@couplet[n=4642]:
    - l[n=9283]: "'â muoter' sprach diu schoene"
    - l[n=9284]: "'vrouwe, niene gehoene"
  - lg@couplet[n=4643]:
    - l[n=9285]: dîne geburt unde dich!
    - l[n=9286]: ê ich 's gevolge, sô stich ich
  - lg@couplet[n=4644]:
    - l[n=9287]: rehte in mîn herze ein mezzer ê.
    - l[n=9288]: ê sîn wille an mir ergê,
  - lg@couplet[n=4645]:
    - l[n=9289]: ich nim mir selber ê den lîp.
    - l[n=9290]: ern gewinnet niemer wîp
  - lg@couplet[n=4646]:
    - l[n=9291]: noch vrouwen an Îsôte,
    - l[n=9292]: ern habe mich danne tôte.'
  - lg@couplet[n=4647]:
    - l[n=9293]: "'nein schoeniu tohter, vürhte niht."
    - l[n=9294]: swes er oder ieman hie von giht,
  - lg@couplet[n=4648]:
    - l[n=9295]: daz ist allez samet verlorn.
    - l[n=9296]: und haete es al diu werlt gesworn,
  - lg@couplet[n=4649]:
    - l[n=9297]: ern wirdet niemer dîn man.'
    - l[n=9298]: und alse ez nahten began,
  - lg@couplet[n=4650]:
    - l[n=9299]: diu wîse vrâgete unde sprach
    - l[n=9300]: umbe ir tohter ungemach
  - lg@couplet[n=4651]:
    - l[n=9301]: ir tougenlîche liste,
    - l[n=9302]: von den si wunder wiste,
  - lg@couplet[n=4652]:
    - l[n=9303]: daz s' in ir troume gesach,
    - l[n=9304]: daz ez niht alsô geschach,
  - lg@couplet[n=4653]:
    - l[n=9305]: als der lantschal sagete.
    - l[n=9306]: Und iesâ dô ez tagete,
  - lg@couplet[n=4654]:
    - l[n=9307]: 'si rief Îsôte und sprach ir zuo:'
    - l[n=9308]: "'â süeziu tohter, wachestuo?'"
  - lg@couplet[n=4655]:
    - l[n=9309]: "'jâ' sprach si 'vrouwe muoter mîn.'"
    - l[n=9310]: "'nu lâ dîn angesten sîn."
  - lg@couplet[n=4656]:
    - l[n=9311]: 'ich wil dir liebiu maere sagen:'
    - l[n=9312]: ern hât den trachen niht erslagen.
  - lg@couplet[n=4657]:
    - l[n=9313]: swaz âventiure in her getruoc,
    - l[n=9314]: er ist ein gast, der in dâ sluoc.
  - lg@couplet[n=4658]:
    - l[n=9315]: wol ûf, wir suln vil balde dar,
    - l[n=9316]: der maere selbe nemen war!
  - lg@couplet[n=4659]:
    - l[n=9317]: Brangaene, stant ûf lîse
    - l[n=9318]: und sage uns Paranîse,
  - lg@couplet[n=4660]:
    - l[n=9319]: daz er uns satele schiere.
    - l[n=9320]: wir müezen varn wir viere,
  - lg@couplet[n=4661]:
    - l[n=9321]: ich und mîn tohter, dû und er.
    - l[n=9322]: und bringe er uns diu pferit her,
  - lg@couplet[n=4662]:
    - l[n=9323]: so ez schiereste müge gesîn,
    - l[n=9324]: vür unser hâltürlîn,
  - lg@couplet[n=4663]:
    - l[n=9325]: dâ der boumgarte
    - l[n=9326]: hin ze velde warte!'
  - lg@couplet[n=4664]:
    - l[n=9327]: nu diz was allez gereit,
    - l[n=9328]: diu rotte saz ûf unde reit
  - lg@couplet[n=4665]:
    - l[n=9329]: des endes, dâ si hôrten sagen,
    - l[n=9330]: daz der trache was erslagen.
  - lg@couplet[n=4666]:
    - l[n=9331]: nu sî daz ors vunden,
    - l[n=9332]: daz gereite sî begunden
  - lg@couplet[n=4667]:
    - l[n=9333]: bemerken unde betrahten
    - l[n=9334]: und in ir sinnen ahten,
  - lg@couplet[n=4668]:
    - l[n=9335]: sin gesaehen nie z' Îlande
    - l[n=9336]: gereite solher hande,
  - lg@couplet[n=4669]:
    - l[n=9337]: und kâmen alle dar an,
    - l[n=9338]: swer sô er waere, der man,
  - lg@couplet[n=4670]:
    - l[n=9339]: den daz ors dar trüege,
    - l[n=9340]: daz der den trachen slüege.
  - lg@couplet[n=4671]:
    - l[n=9341]: vürbaz riten si dô zehant
    - l[n=9342]: und kâmen ûf den serpant.
  - lg@couplet[n=4672]:
    - l[n=9343]: nu was des tiuvels genôz
    - l[n=9344]: als ungehiure und alsô grôz,
  - lg@couplet[n=4673]:
    - l[n=9345]: diu liehte vrouwîne schar
    - l[n=9346]: daz diu wart alse ein tôte var
  - lg@couplet[n=4674]:
    - l[n=9347]: vor angesten, dô s' in ersach.
    - l[n=9348]: 'Diu muoter aber zer tohter sprach:'
  - lg@couplet[n=4675]:
    - l[n=9349]: "'ei wie sicher ich es bin,"
    - l[n=9350]: der truhsaeze daz er in
  - lg@couplet[n=4676]:
    - l[n=9351]: ie getorste bestân!
    - l[n=9352]: wir mugen 'z âne sorge lân.
  - lg@couplet[n=4677]:
    - l[n=9353]: und zwâre, tohter Îsôt,
    - l[n=9354]: dirre man sî lebende oder tôt,
  - lg@couplet[n=4678]:
    - l[n=9355]: mich anet sêre, daz er sî
    - l[n=9356]: verborgen eteswâ hie bî.
  - lg@couplet[n=4679]:
    - l[n=9357]: ez wîsaget mir mîn muot.
    - l[n=9358]: von dannen, dunket ez dich guot,
  - lg@couplet[n=4680]:
    - l[n=9359]: sô kêren an die suoche,
    - l[n=9360]: ob unser got sô ruoche,
  - lg@couplet[n=4681]:
    - l[n=9361]: daz wir in eteswâ vinden
    - l[n=9362]: und mit im überwinden
  - lg@couplet[n=4682]:
    - l[n=9363]: die grundelôsen herzenôt,
    - l[n=9364]: diu uns beswaeret alse der tôt.'
  - lg@couplet[n=4683]:
    - l[n=9365]: des berieten sî sich schiere.
    - l[n=9366]: die gereisen alle viere
  - lg@couplet[n=4684]:
    - l[n=9367]: si riten von ein ander sâ,
    - l[n=9368]: diu suohte hie und disiu dâ.
  - lg@couplet[n=4685]:
    - l[n=9369]: nu ergieng ez, alse ez solte
    - l[n=9370]: und alse der billîch wolte,
  - lg@couplet[n=4686]:
    - l[n=9371]: diu junge künigîn Îsôt
    - l[n=9372]: daz sî ir leben unde ir tôt,
  - lg@couplet[n=4687]:
    - l[n=9373]: ir wunne unde ir ungemach
    - l[n=9374]: ze allerêrste gesach.
  - lg@couplet[n=4688]:
    - l[n=9375]: von sînem helme gienc ein glast,
    - l[n=9376]: der vermeldete ir den gast.
  - lg@couplet[n=4689]:
    - l[n=9377]: nu sî des helmes wart gewar,
    - l[n=9378]: 'si kêrte und rief ir muoter dar:'
  - lg@couplet[n=4690]:
    - l[n=9379]: "'vrouwe île, rît her nâher baz!"
    - l[n=9380]: ich sihe dort glesten, ine weiz waz.
  - lg@couplet[n=4691]:
    - l[n=9381]: ez ist rehte alse ein helm getân.
    - l[n=9382]: ich waene in rehte ersehen hân.'
  - lg@couplet[n=4692]:
    - l[n=9383]: "'entriuwen' sprach diu muoter dô"
    - l[n=9384]: "'mich selben dunket ouch alsô."
  - lg@couplet[n=4693]:
    - l[n=9385]: got der wil unser ruochen.
    - l[n=9386]: ich waene, den wir suochen,
  - lg@couplet[n=4694]:
    - l[n=9387]: daz wir den haben vunden.'
    - l[n=9388]: sus riefen s' an den stunden
  - lg@couplet[n=4695]:
    - l[n=9389]: den anderen zwein zuo z' in
    - l[n=9390]: und riten alle viere hin.
  - lg@couplet[n=4696]:
    - l[n=9391]: Nu si ime begunden nâhen
    - l[n=9392]: und in sô ligen sâhen,
  - lg@couplet[n=4697]:
    - l[n=9393]: nu wânden s' alle, er waere tôt.
    - l[n=9394]: "'er ist tôt!' sprach ieweder Îsôt"
  - lg@couplet[n=4698]:
    - l[n=9395]: "'unser gedinge der ist hin."
    - l[n=9396]: der truhsaeze der hât in
  - lg@couplet[n=4699]:
    - l[n=9397]: mortlîche ermordet unde erslagen
    - l[n=9398]: und hât in in diz mos getragen.'
  - lg@couplet[n=4700]:
    - l[n=9399]: si erbeizeten alle viere
    - l[n=9400]: und haeten in vil schiere
  - lg@couplet[n=4701]:
    - l[n=9401]: her ûz gezogen an daz lant.
    - l[n=9402]: den helm enstricten s' ime zehant
  - lg@couplet[n=4702]:
    - l[n=9403]: und stricten ime die cuppen dan.
    - l[n=9404]: diu wîse Îsôt diu sach in an
  - lg@couplet[n=4703]:
    - l[n=9405]: und sach wol, daz er lebete
    - l[n=9406]: und aber sîn leben clebete
  - lg@couplet[n=4704]:
    - l[n=9407]: kûme alse an einem hâre.
    - l[n=9408]: "'er lebet' sprach si 'zwâre."
  - lg@couplet[n=4705]:
    - l[n=9409]: nu balde, entwâfent in!
    - l[n=9410]: ist daz ich alsô saelic bin,
  - lg@couplet[n=4706]:
    - l[n=9411]: daz er niht verchwunden hât,
    - l[n=9412]: sô mag es alles werden rât.'
  - lg@couplet[n=4707]:
    - l[n=9413]: die schoenen alle drîe,
    - l[n=9414]: diu liehte cumpanîe,
  - lg@couplet[n=4708]:
    - l[n=9415]: dô si den ellenden
    - l[n=9416]: mit snêwizen henden
  - lg@couplet[n=4709]:
    - l[n=9417]: entwâfenen begunden,
    - l[n=9418]: die zungen sî dô vunden.
  - lg@couplet[n=4710]:
    - l[n=9419]: "'sich, warte' sprach diu künigîn"
    - l[n=9420]: "'waz ist diz oder waz mag diz sîn?"
  - lg@couplet[n=4711]:
    - l[n=9421]: Brangaene, höfschiu niftel, sprich!'
    - l[n=9422]: "'ez ist ein zunge, dunket mich.'"
  - lg@couplet[n=4712]:
    - l[n=9423]: "'du sprichest wâr, Brangaene."
    - l[n=9424]: mich dunket unde ich waene,
  - lg@couplet[n=4713]:
    - l[n=9425]: sô was ouch sî des trachen.
    - l[n=9426]: unser saelde diu wil wachen.
  - lg@couplet[n=4714]:
    - l[n=9427]: herzetohter, schoene Îsôt,
    - l[n=9428]: ich weiz ez alse mînen tôt,
  - lg@couplet[n=4715]:
    - l[n=9429]: wir sîn zer rehten verte komen.
    - l[n=9430]: diu zunge hât ouch ime benomen
  - lg@couplet[n=4716]:
    - l[n=9431]: beidiu craft unde sin.'
    - l[n=9432]: hie mite entwâfenten s' in
  - lg@couplet[n=4717]:
    - l[n=9433]: und dô s' an ime niht vunden
    - l[n=9434]: weder slege noch wunden,
  - lg@couplet[n=4718]:
    - l[n=9435]: dô wâren s' alle samet vrô.
    - l[n=9436]: trîaken nam diu wîse dô,
  - lg@couplet[n=4719]:
    - l[n=9437]: diu listege künigîn
    - l[n=9438]: und vlôzte im der alsô vil în,
  - lg@couplet[n=4720]:
    - l[n=9439]: biz daz er switzen began.
    - l[n=9440]: "'er wil genesen' sprach sî 'der man,"
  - lg@couplet[n=4721]:
    - l[n=9441]: der tampf gerûmet schiere hie,
    - l[n=9442]: der von der zungen an in gie,
  - lg@couplet[n=4722]:
    - l[n=9443]: sô mag er sprechen unde ûf sehen.'
    - l[n=9444]: daz was ouch schiere geschehen.
  - lg@couplet[n=4723]:
    - l[n=9445]: er lag unlange, unz ez geschach,
    - l[n=9446]: daz er beide ûf und umbe sach.
  - lg@couplet[n=4724]:
    - l[n=9447]: Nu er der saeligen schar
    - l[n=9448]: bî ime und umbe in wart gewar,
  - lg@couplet[n=4725]:
    - l[n=9449]: 'er gedâhte in sînem muote:'
    - l[n=9450]: "'â hêrre got der guote,"
  - lg@couplet[n=4726]:
    - l[n=9451]: dû hâst mîn unvergezzen.
    - l[n=9452]: mich hânt driu lieht besezzen,
  - lg@couplet[n=4727]:
    - l[n=9453]: diu besten, diu diu werlt hât,
    - l[n=9454]: manges herzen vröude unde rât
  - lg@couplet[n=4728]:
    - l[n=9455]: 'und maneges ougen wunne:'
    - l[n=9456]: Îsôt diu liehte sunne
  - lg@couplet[n=4729]:
    - l[n=9457]: und ouch ir muoter Îsôt
    - l[n=9458]: daz vrôlîche morgenrôt,
  - lg@couplet[n=4730]:
    - l[n=9459]: diu stolze Brangaene
    - l[n=9460]: daz schoene volmaene!'
  - lg@couplet[n=4731]:
    - l[n=9461]: hie mite genante er unde sprach
    - l[n=9462]: "kûme unde kûmeclîchen: 'ach,"
  - lg@couplet[n=4732]:
    - l[n=9463]: wer sît ir unde wâ bin ich?'
    - l[n=9464]: "'â ritter, mahtu sprechen? sprich!"
  - lg@couplet[n=4733]:
    - l[n=9465]: wir helfen dir ze dîner nôt!'
    - l[n=9466]: sprach aber diu sinnerîche Îsôt.
  - lg@couplet[n=4734]:
    - l[n=9467]: "'jâ süeziu vrouwe, saelic wîp,"
    - l[n=9468]: und ine weiz, wie mir der lîp
  - lg@couplet[n=4735]:
    - l[n=9469]: und al mîn craft in kurzer vrist
    - l[n=9470]: geswachet unde geswichen ist.'
  - lg@couplet[n=4736]:
    - l[n=9471]: 'diu junge Îsôt diu sach in an:'
    - l[n=9472]: "'diz ist Tantris der spilman '"
  - lg@couplet[n=4737]:
    - l[n=9473]: sprach sî 'ob ich in ie gesach.'
    - l[n=9474]: 'der andern ietwederiu sprach:'
  - lg@couplet[n=4738]:
    - l[n=9475]: "'uns dunket ouch entriuwen sô.'"
    - l[n=9476]: 'diu wîse diu sprach aber dô:'
  - lg@couplet[n=4739]:
    - l[n=9477]: "'bistû 'z Tantris?' 'vrouwe, jâ.'"
    - l[n=9478]: "'sag an' sprach aber diu wîse sâ"
  - lg@couplet[n=4740]:
    - l[n=9479]: "'wâ bistû her komen oder wie"
    - l[n=9480]: oder waz wirbestu hie?'
  - lg@couplet[n=4741]:
    - l[n=9481]: "'saeligest aller wîbe,"
    - l[n=9482]: ine hân ez an dem lîbe
  - lg@couplet[n=4742]:
    - l[n=9483]: noch leider an der crefte niht,
    - l[n=9484]: daz ich iu mîne geschiht
  - lg@couplet[n=4743]:
    - l[n=9485]: bescheidenlîche müge gesagen.
    - l[n=9486]: heizet mich vüeren oder tragen
  - lg@couplet[n=4744]:
    - l[n=9487]: durch gotes willen eteswar,
    - l[n=9488]: dâ mîn ieman neme war
  - lg@couplet[n=4745]:
    - l[n=9489]: doch disen tag und dise naht.
    - l[n=9490]: und kume ich wider ze mîner maht,
  - lg@couplet[n=4746]:
    - l[n=9491]: so ist reht, daz ich tuo unde sage,
    - l[n=9492]: swaz iu lîche und iu behage.'
  - lg@couplet[n=4747]:
    - l[n=9493]: Sus nâmen sî Tristanden
    - l[n=9494]: si viere ze handen,
  - lg@couplet[n=4748]:
    - l[n=9495]: ûf ein pferit huoben s' in
    - l[n=9496]: und under in vuorten s' in hin.
  - lg@couplet[n=4749]:
    - l[n=9497]: sus brâhten s' in heinlîchen în
    - l[n=9498]: wider durch ir hâltürlîn,
  - lg@couplet[n=4750]:
    - l[n=9499]: daz umbe ir reise und umbe ir vart
    - l[n=9500]: nie nieman nihtes inne wart.
  - lg@couplet[n=4751]:
    - l[n=9501]: dâ schuofen s' ime helfe unde gemach.
    - l[n=9502]: die zungen, alse ich ê dâ sprach,
  - lg@couplet[n=4752]:
    - l[n=9503]: sîn îsen und sîn ander dinc
    - l[n=9504]: des enbleip dâ weder vadem noch rinc.
  - lg@couplet[n=4753]:
    - l[n=9505]: si vuorten 'z allez mit in dan,
    - l[n=9506]: beidiu harnasch unde man.
  - lg@couplet[n=4754]:
    - l[n=9507]: Nu daz der ander tac dô kam,
    - l[n=9508]: diu wîse in aber ze handen nam.
  - lg@couplet[n=4755]:
    - l[n=9509]: "'nu Tantris' sprach si 'sage mir"
    - l[n=9510]: bî den genâden, alse ich dir
  - lg@couplet[n=4756]:
    - l[n=9511]: nû unde ê mâles hân getân,
    - l[n=9512]: daz ich dich zwirnt erneret hân
  - lg@couplet[n=4757]:
    - l[n=9513]: und bin dir willic unde holt,
    - l[n=9514]: und als du dînem wîbe solt.
  - lg@couplet[n=4758]:
    - l[n=9515]: wenne kaeme dû in Îlant?
    - l[n=9516]: wie slüege dû den serpant?'
  - lg@couplet[n=4759]:
    - l[n=9517]: "'vrouwe, daz wil ich iu sagen."
    - l[n=9518]: ich kam in disen kurzlîchen tagen,
  - lg@couplet[n=4760]:
    - l[n=9519]: es sint drî tage von hiute,
    - l[n=9520]: ich und ander koufliute
  - lg@couplet[n=4761]:
    - l[n=9521]: mit eime kiele in dise habe.
    - l[n=9522]: dô kam ein roupher hinnen abe,
  - lg@couplet[n=4762]:
    - l[n=9523]: ine weiz durch welhe geschiht,
    - l[n=9524]: die wolten uns, haete ich ez niht
  - lg@couplet[n=4763]:
    - l[n=9525]: mit mînem guote underkomen,
    - l[n=9526]: den lîp zem guote hân genomen.
  - lg@couplet[n=4764]:
    - l[n=9527]: 'nu ist ez uns alsô gewant:'
    - l[n=9528]: wir müezen dicke vremediu lant
  - lg@couplet[n=4765]:
    - l[n=9529]: heinlîchen unde bûwen
    - l[n=9530]: und enwizzen wem getrûwen,
  - lg@couplet[n=4766]:
    - l[n=9531]: wan man uns vil gewaltes tuot.
    - l[n=9532]: sô weiz ich wol, mir waere guot,
  - lg@couplet[n=4767]:
    - l[n=9533]: mit swelher slahte dingen
    - l[n=9534]: ich 'z dâ zuo möhte bringen,
  - lg@couplet[n=4768]:
    - l[n=9535]: daz mich diu lant erkanden.
    - l[n=9536]: künde in vremeden landen
  - lg@couplet[n=4769]:
    - l[n=9537]: diu rîchet den koufman.
    - l[n=9538]: seht, vrouwe, dâ gedâhte ich an,
  - lg@couplet[n=4770]:
    - l[n=9539]: wan mir ist umbe den serpant
    - l[n=9540]: daz lantmaere lange erkant
  - lg@couplet[n=4771]:
    - l[n=9541]: und sluog in niuwan umbe daz.
    - l[n=9542]: ich waene, daz ich deste baz
  - lg@couplet[n=4772]:
    - l[n=9543]: vride unde genâde vinde
    - l[n=9544]: bî disem lantgesinde.'
  - lg@couplet[n=4773]:
    - l[n=9545]: "'vride unde genâde' sprach Îsôt"
    - l[n=9546]: "'diu müezen dich an dînen tôt"
  - lg@couplet[n=4774]:
    - l[n=9547]: mit wernden êren bringen!
    - l[n=9548]: du bist ze guoten dingen
  - lg@couplet[n=4775]:
    - l[n=9549]: dir selbem unde uns komen her.
    - l[n=9550]: nu trahte, wes dîn herze ger.
  - lg@couplet[n=4776]:
    - l[n=9551]: daz ist getân, daz schaffe ich dir
    - l[n=9552]: von mînem hêrren und von mir.'
  - lg@couplet[n=4777]:
    - l[n=9553]: "'genâde, vrouwe, sô ergib ich"
    - l[n=9554]: mînen kiel unde mich
  - lg@couplet[n=4778]:
    - l[n=9555]: vil verre an iuwer triuwe.
    - l[n=9556]: seht, daz mich iht geriuwe,
  - lg@couplet[n=4779]:
    - l[n=9557]: daz ich iu guot unde leben
    - l[n=9558]: an iuwer triuwe hân ergeben.'
  - lg@couplet[n=4780]:
    - l[n=9559]: "'nein zwâre Tantris, ez entuot."
    - l[n=9560]: umbe dîn leben unde umbe dîn guot
  - lg@couplet[n=4781]:
    - l[n=9561]: ensorge nû niemêre.
    - l[n=9562]: mîne triuwe und mîn êre,
  - lg@couplet[n=4782]:
    - l[n=9563]: sê hie, die nim in dîne hant.
    - l[n=9564]: daz dir niemer ze Îlant
  - lg@couplet[n=4783]:
    - l[n=9565]: bî mînem lebene leit geschiht.
    - l[n=9566]: Entwer mich einer bete niht
  - lg@couplet[n=4784]:
    - l[n=9567]: und biut mir eteslîchen rât
    - l[n=9568]: umbe eine sache, an der nu stât
  - lg@couplet[n=4785]:
    - l[n=9569]: mîn êre und al mîn saelekeit.'
    - l[n=9570]: und seite im, alse ich hân geseit,
  - lg@couplet[n=4786]:
    - l[n=9571]: wes sich der truhsaeze
    - l[n=9572]: umbe dise tât vermaeze.
  - lg@couplet[n=4787]:
    - l[n=9573]: wie sêre und wie genôte
    - l[n=9574]: er spraeche nâch Îsôte
  - lg@couplet[n=4788]:
    - l[n=9575]: und wie er den valsch und die lüge
    - l[n=9576]: ze offenlîchem kampfe züge,
  - lg@couplet[n=4789]:
    - l[n=9577]: ob ieman über in kaeme,
    - l[n=9578]: der sich ez an genaeme.
  - lg@couplet[n=4790]:
    - l[n=9579]: "'saeligiu vrouwe' sprach Tristan"
    - l[n=9580]: "'hie enhabet keine sorge van."
  - lg@couplet[n=4791]:
    - l[n=9581]: ir habet mir zwirnt lîp unde leben
    - l[n=9582]: mit gotes helfe wider gegeben,
  - lg@couplet[n=4792]:
    - l[n=9583]: diu suln ouch iu ze rehte
    - l[n=9584]: beidiu ze dirre vehte
  - lg@couplet[n=4793]:
    - l[n=9585]: und z' allen noeten bî stân,
    - l[n=9586]: die wîle ich sî gesunde hân.'
  - lg@couplet[n=4794]:
    - l[n=9587]: "'got lône dir, lieber Tantris!"
    - l[n=9588]: des bin ich gerne an dir gewis
  - lg@couplet[n=4795]:
    - l[n=9589]: 'und wil dir ouch des wol verjehen:'
    - l[n=9590]: ist daz diz wunder sol geschehen,
  - lg@couplet[n=4796]:
    - l[n=9591]: sô sîn wir beide, ich unde Îsôt,
    - l[n=9592]: iemer mit lebendem lîbe tôt.'
  - lg@couplet[n=4797]:
    - l[n=9593]: "'nein vrouwe, tuot die rede hin."
    - l[n=9594]: sît ich in iuwerm vride bin
  - lg@couplet[n=4798]:
    - l[n=9595]: und mînen lîb und swaz ich hân
    - l[n=9596]: an iuwer êre hân verlân
  - lg@couplet[n=4799]:
    - l[n=9597]: und dar an sicher wesen sol,
    - l[n=9598]: trût vrouwe, sô gehabet iuch wol!
  - lg@couplet[n=4800]:
    - l[n=9599]: helfet mir ze lîbe wider,
    - l[n=9600]: ich gelege ez allez eine nider.
  - lg@couplet[n=4801]:
    - l[n=9601]: 'und saget mir, vrouwe, ist iu bekant:'
    - l[n=9602]: die zungen, die man bî mir vant,
  - lg@couplet[n=4802]:
    - l[n=9603]: beleip diu oder war tete man die?'
    - l[n=9604]: "'entriuwen nein, ich hân si hie"
  - lg@couplet[n=4803]:
    - l[n=9605]: und allez, daz du haben solt.
    - l[n=9606]: mîn schoeniu tohter selbe, Îsôlt,
  - lg@couplet[n=4804]:
    - l[n=9607]: und ich wir brâhten 'z allez dan.'
    - l[n=9608]: "'diz kumt uns rehte' sprach Tristan;"
  - lg@couplet[n=4805]:
    - l[n=9609]: "'nu saeligiu künigîn,"
    - l[n=9610]: lât aller slahte sorge sîn
  - lg@couplet[n=4806]:
    - l[n=9611]: und râtet mir ze mîner craft,
    - l[n=9612]: sô ist ez allez endehaft.'
  - lg@couplet[n=4807]:
    - l[n=9613]: Die küniginne beide,
    - l[n=9614]: beide âne underscheide,
  - lg@couplet[n=4808]:
    - l[n=9615]: si nâmen in ze handen
    - l[n=9616]: und swaz si beide erkanden,
  - lg@couplet[n=4809]:
    - l[n=9617]: daz ime ze heile und ze vromen
    - l[n=9618]: an sînem lîbe möhte komen,
  - lg@couplet[n=4810]:
    - l[n=9619]: daz was ir meiste unmüezekeit.
    - l[n=9620]: hier under haete michel leit
  - lg@couplet[n=4811]:
    - l[n=9621]: sîn kiel und sîn geselleschaft,
    - l[n=9622]: der was genuoc als angesthaft,
  - lg@couplet[n=4812]:
    - l[n=9623]: daz s' ungenesen wânden wesen.
    - l[n=9624]: ir dekeiner trûwete genesen,
  - lg@couplet[n=4813]:
    - l[n=9625]: wan s' innerhalp den zwein tagen
    - l[n=9626]: nie niht von ime gehoerten sagen.
  - lg@couplet[n=4814]:
    - l[n=9627]: ouch haeten sî den schal vernomen,
    - l[n=9628]: der von dem trachen ûz was komen.
  - lg@couplet[n=4815]:
    - l[n=9629]: und was des maeres vil getriben,
    - l[n=9630]: dâ waere ein ritter tôt beliben,
  - lg@couplet[n=4816]:
    - l[n=9631]: des ors daz laege halbez dâ.
    - l[n=9632]: 'nu dâhten ouch die sîne sâ:'
  - lg@couplet[n=4817]:
    - l[n=9633]: "'wer waere daz niwan Tristan?"
    - l[n=9634]: dane ist binamen kein zwîvel an,
  - lg@couplet[n=4818]:
    - l[n=9635]: haete ez ime der tôt niht benomen,
    - l[n=9636]: er waere sît her wider komen.'
  - lg@couplet[n=4819]:
    - l[n=9637]: hie mite gerieten s' under in
    - l[n=9638]: und santen Curvenâlen hin,
  - lg@couplet[n=4820]:
    - l[n=9639]: daz er des orses naeme war.
    - l[n=9640]: 'daz tete er: Curvenal reit dar'
  - lg@couplet[n=4821]:
    - l[n=9641]: und vant daz ors und erkande daz.
    - l[n=9642]: nu reit er aber vürbaz.
  - lg@couplet[n=4822]:
    - l[n=9643]: den trachen vant er ouch zehant
    - l[n=9644]: und alse er dô nimêre vant
  - lg@couplet[n=4823]:
    - l[n=9645]: von keinen sînen dingen
    - l[n=9646]: an gewande noch an ringen,
  - lg@couplet[n=4824]:
    - l[n=9647]: dô kam in michel zwîvel an.
    - l[n=9648]: "'â' dâhte er 'hêrre Tristan,"
  - lg@couplet[n=4825]:
    - l[n=9649]: weder bistu lebende oder tôt?
    - l[n=9650]: ôwî, ôwî' sprach er 'Îsôt,
  - lg@couplet[n=4826]:
    - l[n=9651]: ôwî, daz dîn lop und dîn nam
    - l[n=9652]: ie hin ze Curnewâle kam!
  - lg@couplet[n=4827]:
    - l[n=9653]: was dîn schoene und edelkeit
    - l[n=9654]: ze solhem schaden ûf geleit
  - lg@couplet[n=4828]:
    - l[n=9655]: einer der saeligesten art,
    - l[n=9656]: diu ie mit sper versigelt wart,
  - lg@couplet[n=4829]:
    - l[n=9657]: der dû ze wol geviele?'
    - l[n=9658]: sus kêrte er wider zem kiele
  - lg@couplet[n=4830]:
    - l[n=9659]: weinende unde clagende,
    - l[n=9660]: diu maere wider sagende,
  - lg@couplet[n=4831]:
    - l[n=9661]: als er si haete ervunden.
    - l[n=9662]: diu maere begunden
  - lg@couplet[n=4832]:
    - l[n=9663]: genuogen missevallen
    - l[n=9664]: und iedoch niht in allen.
  - lg@couplet[n=4833]:
    - l[n=9665]: daz selbe swaere maere
    - l[n=9666]: was niht ir aller swaere.
  - lg@couplet[n=4834]:
    - l[n=9667]: genuoge ez wol vertruogen.
    - l[n=9668]: ouch sach man an genuogen,
  - lg@couplet[n=4835]:
    - l[n=9669]: daz ez in grôze riuwe bar,
    - l[n=9670]: und was ouch der diu meiste schar.
  - lg@couplet[n=4836]:
    - l[n=9671]: sus was ir wille unde ir muot
    - l[n=9672]: undersniten übel unde guot.
  - lg@couplet[n=4837]:
    - l[n=9673]: mit disem wehsele geviel
    - l[n=9674]: der gezweiete kiel
  - lg@couplet[n=4838]:
    - l[n=9675]: an sprâchen unde an rûnen.
    - l[n=9676]: den zweinzic barûnen
  - lg@couplet[n=4839]:
    - l[n=9677]: den was niht inneclîche leit
    - l[n=9678]: der zwîvel, der in was geseit.
  - lg@couplet[n=4840]:
    - l[n=9679]: si wânden dannen komen dar mite.
    - l[n=9680]: und daz man sîn niht langer bite,
  - lg@couplet[n=4841]:
    - l[n=9681]: des bâten s' al gemeine
    - l[n=9682]: ( die zweinzic meine ich eine).
  - lg@couplet[n=4842]:
    - l[n=9683]: si rieten alle dar an,
    - l[n=9684]: daz man des nahtes vüere dan.
  - lg@couplet[n=4843]:
    - l[n=9685]: sô rieten aber ander daz,
    - l[n=9686]: daz sî beliben unde baz
  - lg@couplet[n=4844]:
    - l[n=9687]: ervüeren diu maere,
    - l[n=9688]: wie 'z ime ergangen waere.
  - lg@couplet[n=4845]:
    - l[n=9689]: alsus zehullen s' under in.
    - l[n=9690]: dise wolten gerne hin,
  - lg@couplet[n=4846]:
    - l[n=9691]: jene wolten dâ bestân.
    - l[n=9692]: sus ward ez dô dar an verlân,
  - lg@couplet[n=4847]:
    - l[n=9693]: sît daz sîn tôt niht waere
    - l[n=9694]: gewis noch offenbaere,
  - lg@couplet[n=4848]:
    - l[n=9695]: daz sî dâ langer beliben,
    - l[n=9696]: ir vorsche unde ir vrâge triben
  - lg@couplet[n=4849]:
    - l[n=9697]: 'zem minnesten doch zwêne tage:'
    - l[n=9698]: daz was der barûne clage.
  - lg@couplet[n=4850]:
    - l[n=9699]: Hie mite sô was ouch der tac komen,
    - l[n=9700]: der ze Weisefort was genomen,
  - lg@couplet[n=4851]:
    - l[n=9701]: dar Gurmûn haete getaget
    - l[n=9702]: umbe sîne tohter die maget
  - lg@couplet[n=4852]:
    - l[n=9703]: und umbe den truhsaezen.
    - l[n=9704]: Gurmûnes umbesaezen,
  - lg@couplet[n=4853]:
    - l[n=9705]: sîne man und sîne mâge,
    - l[n=9706]: als er si durch râtvrâge
  - lg@couplet[n=4854]:
    - l[n=9707]: ze sînem tage haete besant,
    - l[n=9708]: die wâren alle dâ zehant.
  - lg@couplet[n=4855]:
    - l[n=9709]: die nam ouch er besunder
    - l[n=9710]: und suohte rât hier under
  - lg@couplet[n=4856]:
    - l[n=9711]: sô verre und alsô sêre,
    - l[n=9712]: als dem ez umbe sîn êre
  - lg@couplet[n=4857]:
    - l[n=9713]: und ouch niht anders enstât.
    - l[n=9714]: dar zuo besande er an den rât
  - lg@couplet[n=4858]:
    - l[n=9715]: sîn liebez wîp, die künigîn.
    - l[n=9716]: si mohte im ouch wol liep sîn,
  - lg@couplet[n=4859]:
    - l[n=9717]: wan er haete an ir einer dô
    - l[n=9718]: sunderlîcher saelden zwô,
  - lg@couplet[n=4860]:
    - l[n=9719]: der allerbesten, die der man
    - l[n=9720]: 'an liebem wîbe vinden kan:'
  - lg@couplet[n=4861]:
    - l[n=9721]: schoene unde wîsheit,
    - l[n=9722]: der was der mâze an sî geleit,
  - lg@couplet[n=4862]:
    - l[n=9723]: daz s' ime wol mohte liep sîn.
    - l[n=9724]: diu saelige künigîn,
  - lg@couplet[n=4863]:
    - l[n=9725]: diu schoene wîse was ouch dâ.
    - l[n=9726]: ir vriunt der künic nam si sâ
  - lg@couplet[n=4864]:
    - l[n=9727]: von dem râte dort hin dan.
    - l[n=9728]: "'wie râtestû?' sprach er 'sag an."
  - lg@couplet[n=4865]:
    - l[n=9729]: mir ist disiu rede swaere alse der tôt.'
    - l[n=9730]: "'gehabet iuch wol' sprach aber Îsôt"
  - lg@couplet[n=4866]:
    - l[n=9731]: "'wir suln uns wol hier an bewarn."
    - l[n=9732]: ich hân ez allez undervarn.'
  - lg@couplet[n=4867]:
    - l[n=9733]: "'wie? herzevrouwe, sage ouch mir."
    - l[n=9734]: sô vröuwe ich mich der rede mit dir.'
  - lg@couplet[n=4868]:
    - l[n=9735]: "'unser truhsaeze, als er dâ giht,"
    - l[n=9736]: seht, der ensluoc des trachen niht,
  - lg@couplet[n=4869]:
    - l[n=9737]: und der in sluoc, den weiz ich wol.
    - l[n=9738]: daz bewaere ich, swenne ich sol.
  - lg@couplet[n=4870]:
    - l[n=9739]: al iuwer angest leget nider!
    - l[n=9740]: gêt balde z' iuwerm râte wider.
  - lg@couplet[n=4871]:
    - l[n=9741]: saget in allen unde jehet,
    - l[n=9742]: als ir gehoeret unde gesehet
  - lg@couplet[n=4872]:
    - l[n=9743]: des truhsaezen wârheit,
    - l[n=9744]: ir loeset gerne iuwern eit,
  - lg@couplet[n=4873]:
    - l[n=9745]: den ir dem lande habet getân.
    - l[n=9746]: heizet s' alle mit iu gân
  - lg@couplet[n=4874]:
    - l[n=9747]: und sitzet an 'z gerihte.
    - l[n=9748]: envürhtet iu ze nihte.
  - lg@couplet[n=4875]:
    - l[n=9749]: lât den truhsaezen clagen
    - l[n=9750]: und sagen, swaz er welle sagen.
  - lg@couplet[n=4876]:
    - l[n=9751]: und alse ez danne zît sî,
    - l[n=9752]: sô bin ich unde Îsôt dâ bî.
  - lg@couplet[n=4877]:
    - l[n=9753]: sô gebietet mir 'z, sô spriche ich
    - l[n=9754]: vür iuch, vür Îsôt und vür mich.
  - lg@couplet[n=4878]:
    - l[n=9755]: hie mite lât dise rede stân.
    - l[n=9756]: ich wil nâch mîner tohter gân
  - lg@couplet[n=4879]:
    - l[n=9757]: und komen ouch iesâ wider, wir zwo.'
    - l[n=9758]: nâch ir tohter gie si dô,
  - lg@couplet[n=4880]:
    - l[n=9759]: der künic in den palas wider.
    - l[n=9760]: an daz gerihte saz er nider
  - lg@couplet[n=4881]:
    - l[n=9761]: und mit im vil barûne,
    - l[n=9762]: des landes cumpanjûne.
  - lg@couplet[n=4882]:
    - l[n=9763]: dâ was schoeniu ritterschaft,
    - l[n=9764]: von ritterschefte michel craft,
  - lg@couplet[n=4883]:
    - l[n=9765]: niht durch des küneges êre
    - l[n=9766]: sô starke noch sô sêre,
  - lg@couplet[n=4884]:
    - l[n=9767]: sô daz si gerne wolten sehen,
    - l[n=9768]: waz dâ solte geschehen
  - lg@couplet[n=4885]:
    - l[n=9769]: ûz disem lantschalle.
    - l[n=9770]: des wunderte s' alle.
  - lg@couplet[n=4886]:
    - l[n=9771]: Die saeligen Îsôte zwô
    - l[n=9772]: nu daz si mit ein ander dô
  - lg@couplet[n=4887]:
    - l[n=9773]: zem palas în giengen,
    - l[n=9774]: si gruozten unde enpfiengen
  - lg@couplet[n=4888]:
    - l[n=9775]: die hêrren al besunder.
    - l[n=9776]: hie mitten und hier under
  - lg@couplet[n=4889]:
    - l[n=9777]: wart vil gesprochen unde gedâht,
    - l[n=9778]: rede unde gedanke vil vür brâht
  - lg@couplet[n=4890]:
    - l[n=9779]: von ir beider saelekeit.
    - l[n=9780]: und iedoch mêre geseit
  - lg@couplet[n=4891]:
    - l[n=9781]: von des truhsaezen linge
    - l[n=9782]: dan von der vrouwen dinge.
  - lg@couplet[n=4892]:
    - l[n=9783]: 'si sprâchen unde gedâhten dar:'
    - l[n=9784]: "'nu kieset alle, nemet war,"
  - lg@couplet[n=4893]:
    - l[n=9785]: wirt disem unsaeligen man,
    - l[n=9786]: der nie saelde gewan,
  - lg@couplet[n=4894]:
    - l[n=9787]: disiu saelege maget,
    - l[n=9788]: sô ist im elliu saelde ertaget,
  - lg@couplet[n=4895]:
    - l[n=9789]: diu ime oder dekeinem man
    - l[n=9790]: an einer maget ertagen kan.'
  - lg@couplet[n=4896]:
    - l[n=9791]: sus kâmen sî zem künege hin.
    - l[n=9792]: 'Der künec stuont ûf engegen in:'
  - lg@couplet[n=4897]:
    - l[n=9793]: lieplîche sazte er sî ze sich.
    - l[n=9794]: "'nû' sprach der künec 'truhsaeze, sprich."
  - lg@couplet[n=4898]:
    - l[n=9795]: waz ist dîn bete und dîn ger?'
    - l[n=9796]: "'vil gerne, hêrre künec' sprach er;"
  - lg@couplet[n=4899]:
    - l[n=9797]: "'hêrre, ich ger unde bite,"
    - l[n=9798]: daz ir dem lande küneges site
  - lg@couplet[n=4900]:
    - l[n=9799]: niemer zebrechet an mir.
    - l[n=9800]: welt ir 's jehen, sô sprâchet ir
  - lg@couplet[n=4901]:
    - l[n=9801]: und lobetet ez ouch beide
    - l[n=9802]: 'mit rede und mit dem eide:'
  - lg@couplet[n=4902]:
    - l[n=9803]: swelh ritter disen serpant
    - l[n=9804]: slüege mit sîn eines hant,
  - lg@couplet[n=4903]:
    - l[n=9805]: ir gaebet ime ze solde
    - l[n=9806]: iuwer tohter Îsolde.
  - lg@couplet[n=4904]:
    - l[n=9807]: der eit verlôs vil manegen man.
    - l[n=9808]: dâ sach aber ich vil lützel an,
  - lg@couplet[n=4905]:
    - l[n=9809]: durch daz ich minnete daz wîp
    - l[n=9810]: unde wâgete den lîp
  - lg@couplet[n=4906]:
    - l[n=9811]: dicke engeslîcher danne ie man,
    - l[n=9812]: biz mir ze jungeste dar an
  - lg@couplet[n=4907]:
    - l[n=9813]: alsô gelanc, daz ich in sluoc.
    - l[n=9814]: 'ist ez dâ mite genuoc:'
  - lg@couplet[n=4908]:
    - l[n=9815]: hie lît daz houbet, seht ez an.
    - l[n=9816]: daz selbe urkünde brâhte ich dan.
  - lg@couplet[n=4909]:
    - l[n=9817]: nu loeset iuwer wârheit.
    - l[n=9818]: küneges wort und küneges eit
  - lg@couplet[n=4910]:
    - l[n=9819]: diu suln wâr unde bewaeret sîn.'
    - l[n=9820]: "'truhsaeze' sprach diu künigîn"
  - lg@couplet[n=4911]:
    - l[n=9821]: "'der alsô rîlîchen solt,"
    - l[n=9822]: als mîn tohter ist, Îsolt,
  - lg@couplet[n=4912]:
    - l[n=9823]: ungedienet haben wil,
    - l[n=9824]: entriuwen des ist alze vil.'
  - lg@couplet[n=4913]:
    - l[n=9825]: "'ei' sprach der truhsaeze dô"
    - l[n=9826]: "'vrouwe, ir tuot übel, wie redet ir sô?"
  - lg@couplet[n=4914]:
    - l[n=9827]: mîn hêrre, der ez enden sol,
    - l[n=9828]: der kan doch selbe sprechen wol.
  - lg@couplet[n=4915]:
    - l[n=9829]: der spreche und antwürte mir.'
    - l[n=9830]: "der künec sprach: 'vrouwe, sprechet ir"
  - lg@couplet[n=4916]:
    - l[n=9831]: vür iuch, vür Îsôt und vür mich!'
    - l[n=9832]: "'genâde hêrre, daz tuon ich.'"
  - lg@couplet[n=4917]:
    - l[n=9833]: 'aber sprach diu küniginne:'
    - l[n=9834]: "'truhsaeze, dîne minne"
  - lg@couplet[n=4918]:
    - l[n=9835]: die sint lûter unde guot
    - l[n=9836]: und hâst sô menlîchen muot.
  - lg@couplet[n=4919]:
    - l[n=9837]: du bist wol guotes wîbes wert.
    - l[n=9838]: swer aber sô hôhes lônes gert,
  - lg@couplet[n=4920]:
    - l[n=9839]: dâ er sîn niht verdienet hât,
    - l[n=9840]: entriuwen, deist ein missetât.
  - lg@couplet[n=4921]:
    - l[n=9841]: du hâst dir selbem ûf geleit
    - l[n=9842]: eine tât und eine manheit,
  - lg@couplet[n=4922]:
    - l[n=9843]: der dû mit alle unschuldic bist,
    - l[n=9844]: als ez mir zuo gerûnet ist.'
  - lg@couplet[n=4923]:
    - l[n=9845]: "'Vrouwe, ir redet, ine weiz wie."
    - l[n=9846]: ich hân doch diz wortzeichen hie.'
  - lg@couplet[n=4924]:
    - l[n=9847]: "'sô hâstu brâht ein houbet dan."
    - l[n=9848]: daz braehte ouch lîhte ein ander man,
  - lg@couplet[n=4925]:
    - l[n=9849]: ich meine, ob er Îsolde
    - l[n=9850]: dâ mite verdienen solde.
  - lg@couplet[n=4926]:
    - l[n=9851]: sine wirt aber gewunnen niht
    - l[n=9852]: mit alsô cleiner geschiht.'
  - lg@couplet[n=4927]:
    - l[n=9853]: "'nein zwâre' sprach diu junge Îsôt"
    - l[n=9854]: "'durch alsô maezlîche nôt"
  - lg@couplet[n=4928]:
    - l[n=9855]: enwil ich niemer veile sîn.'
    - l[n=9856]: "'âhî vrou junge künigîn '"
  - lg@couplet[n=4929]:
    - l[n=9857]: sprach aber der truhsaeze dô
    - l[n=9858]: "'daz ir ze mînen dingen sô"
  - lg@couplet[n=4930]:
    - l[n=9859]: mit arge sprechende sît
    - l[n=9860]: der noete, der ich ze maneger zît
  - lg@couplet[n=4931]:
    - l[n=9861]: durch iuwer minne erliten hân!'
    - l[n=9862]: "'daz sol ze guoten staten gestân,"
  - lg@couplet[n=4932]:
    - l[n=9863]: daz ir mich minnet' sprach Îsolt
    - l[n=9864]: "'ine wart iu nie getriu noch holt"
  - lg@couplet[n=4933]:
    - l[n=9865]: noch zwâre niemer werden sol.'
    - l[n=9866]: "'Jâ' sprach der ander 'ich weiz wol,"
  - lg@couplet[n=4934]:
    - l[n=9867]: ir tuot vil rehte als elliu wîp.
    - l[n=9868]: ir sît alle alsô gelîp,
  - lg@couplet[n=4935]:
    - l[n=9869]: "alsô g' artet unde gemuot:"
    - l[n=9870]: iuch dunket ie daz arge guot,
  - lg@couplet[n=4936]:
    - l[n=9871]: daz guote dunket iuch ie arc.
    - l[n=9872]: diu art ist an iu allen starc.
  - lg@couplet[n=4937]:
    - l[n=9873]: 'ir sît verkêret alle wîs:'
    - l[n=9874]: iu sint die tumben alle wîs,
  - lg@couplet[n=4938]:
    - l[n=9875]: iu sint die wîsen alle tump;
    - l[n=9876]: ir machet ûz dem slehten crump
  - lg@couplet[n=4939]:
    - l[n=9877]: und ûz dem crumben wider sleht;
    - l[n=9878]: ir habet allen ungereht
  - lg@couplet[n=4940]:
    - l[n=9879]: 'an iuwer seil gevazzet:'
    - l[n=9880]: ir minnet, daz iuch hazzet;
  - lg@couplet[n=4941]:
    - l[n=9881]: ir hazzet, daz iuch minnet.
    - l[n=9882]: wie sît ir sus gesinnet,
  - lg@couplet[n=4942]:
    - l[n=9883]: wie minnet ir sô harte
    - l[n=9884]: der dinge widerwarte,
  - lg@couplet[n=4943]:
    - l[n=9885]: daz man der sô vil an iu siht!
    - l[n=9886]: der iuch dâ wil, desn welt ir niht
  - lg@couplet[n=4944]:
    - l[n=9887]: und welt den, der iuch niene wil.
    - l[n=9888]: ir sît daz irresameste spil,
  - lg@couplet[n=4945]:
    - l[n=9889]: daz ieman ûf dem brete kan.
    - l[n=9890]: er ist ein sinnelôser man,
  - lg@couplet[n=4946]:
    - l[n=9891]: der âne bürgen durch daz wîp
    - l[n=9892]: iemer geveilet den lîp.
  - lg@couplet[n=4947]:
    - l[n=9893]: und zwâre iedoch dar umbe niht,
    - l[n=9894]: swes ir jeht oder mîn vrouwe giht,
  - lg@couplet[n=4948]:
    - l[n=9895]: ez wirt al anders ûf geleit
    - l[n=9896]: oder man brichet mir den eit.'
  - lg@couplet[n=4949]:
    - l[n=9897]: 'Aber sprach diu küniginne:'
    - l[n=9898]: "'truhsaeze, dîne sinne"
  - lg@couplet[n=4950]:
    - l[n=9899]: die sint starc unde spaehe,
    - l[n=9900]: der spaehe an sinnen saehe.
  - lg@couplet[n=4951]:
    - l[n=9901]: si habent dem gelîchen schîn,
    - l[n=9902]: als sî ze kemenâten sîn
  - lg@couplet[n=4952]:
    - l[n=9903]: in der vrouwen tougenheit bedâht.
    - l[n=9904]: dar zuo hâstû si vür brâht
  - lg@couplet[n=4953]:
    - l[n=9905]: rehte alse ein vrouwen ritter sol.
    - l[n=9906]: du weist der vrouwen art ze wol.
  - lg@couplet[n=4954]:
    - l[n=9907]: du bist dar în ze verre komen.
    - l[n=9908]: ez hât dir der manne art benomen.
  - lg@couplet[n=4955]:
    - l[n=9909]: du minnest ouch ze harte
    - l[n=9910]: der dinge widerwarte.
  - lg@couplet[n=4956]:
    - l[n=9911]: mich dunket, dir ist ouch wol dar mite.
    - l[n=9912]: du hâst die selben vrouwen site
  - lg@couplet[n=4957]:
    - l[n=9913]: 'sêre an dîn seil gevazzet:'
    - l[n=9914]: du minnest, daz dich hazzet;
  - lg@couplet[n=4958]:
    - l[n=9915]: du wilt, daz dich niht enwil.
    - l[n=9916]: diz ist doch unser vrouwen spil.
  - lg@couplet[n=4959]:
    - l[n=9917]: waz nimest dû dich hie mit an?
    - l[n=9918]: sô dir got, du bist ein man,
  - lg@couplet[n=4960]:
    - l[n=9919]: lâz uns unser vrouwen art.
    - l[n=9920]: dune bist niht wol dar mite bewart.
  - lg@couplet[n=4961]:
    - l[n=9921]: habe dînes mannes sinne
    - l[n=9922]: und minne, daz dich minne.
  - lg@couplet[n=4962]:
    - l[n=9923]: welle, daz dich welle.
    - l[n=9924]: daz spil hât guot gevelle.
  - lg@couplet[n=4963]:
    - l[n=9925]: du seist uns ie genôte,
    - l[n=9926]: du wellest Îsôte
  - lg@couplet[n=4964]:
    - l[n=9927]: und sî enwelle dîn niht.
    - l[n=9928]: 'daz ist ir art: wer mac des iht?'
  - lg@couplet[n=4965]:
    - l[n=9929]: si lât der dinge vil hin gân,
    - l[n=9930]: die sî doch vil wol möhte hân.
  - lg@couplet[n=4966]:
    - l[n=9931]: ir ist der vil unmaere,
    - l[n=9932]: dem sî doch vil liep waere,
  - lg@couplet[n=4967]:
    - l[n=9933]: der dû ze hant der êrste bist.
    - l[n=9934]: daz selbe ir von mir g' artet ist.
  - lg@couplet[n=4968]:
    - l[n=9935]: ich selbe enwart dir ouch nie holt.
    - l[n=9936]: 'ich weiz wol, alse entuot Îsolt:'
  - lg@couplet[n=4969]:
    - l[n=9937]: ez ist ir g' artet von mir.
    - l[n=9938]: du verliusest michel minne an ir.
  - lg@couplet[n=4970]:
    - l[n=9939]: diu schoene, diu reine
    - l[n=9940]: si waere ze gemeine,
  - lg@couplet[n=4971]:
    - l[n=9941]: ob si iegelîchen solte
    - l[n=9942]: wellen, der si wolte.
  - lg@couplet[n=4972]:
    - l[n=9943]: Truhsaeze, als du hâst geseit,
    - l[n=9944]: mîn hêrre der sol sînen eit
  - lg@couplet[n=4973]:
    - l[n=9945]: vil gerne an dir bewaeren.
    - l[n=9946]: sich, daz du dînen maeren
  - lg@couplet[n=4974]:
    - l[n=9947]: und dîner rede sô mite gâst,
    - l[n=9948]: "daz dû s' iht under wegen lâst:"
  - lg@couplet[n=4975]:
    - l[n=9949]: volge dînen sachen!
    - l[n=9950]: ich hoere sagen, den trachen
  - lg@couplet[n=4976]:
    - l[n=9951]: den habe ein ander man erslagen.
    - l[n=9952]: sich, waz du dâ zuo wellest sagen.'
  - lg@couplet[n=4977]:
    - l[n=9953]: "'wer waere der?' 'ich weiz in wol"
    - l[n=9954]: und wil in bringen, swenne ich sol.'
  - lg@couplet[n=4978]:
    - l[n=9955]: "'vrouwe, ez enist dekein man,"
    - l[n=9956]: der sich hier umbe iht nimet an
  - lg@couplet[n=4979]:
    - l[n=9957]: und mich von mînen êren
    - l[n=9958]: mit valsche waenet kêren,
  - lg@couplet[n=4980]:
    - l[n=9959]: der mir state und reht wil geben,
    - l[n=9960]: dane sî mîn lîp umbe und mîn leben
  - lg@couplet[n=4981]:
    - l[n=9961]: gewâget unde geveilet,
    - l[n=9962]: swie mir der hof erteilet,
  - lg@couplet[n=4982]:
    - l[n=9963]: hant wider hende,
    - l[n=9964]: ê ich den vuoz gewende!'
  - lg@couplet[n=4983]:
    - l[n=9965]: "'diz lobe ich' sprach diu künigîn"
    - l[n=9966]: "'und wil des selbe bürge sîn,"
  - lg@couplet[n=4984]:
    - l[n=9967]: daz ich dich diser rede gewer
    - l[n=9968]: und dir 'n ze kampfe bringe her
  - lg@couplet[n=4985]:
    - l[n=9969]: von hiute unz an den dritten tac,
    - l[n=9970]: wan ich iezuo enmac,
  - lg@couplet[n=4986]:
    - l[n=9971]: den selben der den trachen sluoc.'
    - l[n=9972]: "der künic sprach: 'des ist genuoc.'"
  - lg@couplet[n=4987]:
    - l[n=9973]: 'ouch sprâchen al die herren dô:'
    - l[n=9974]: "'truhsaeze, ez ist genuoc alsô."
  - lg@couplet[n=4988]:
    - l[n=9975]: diz ist ein kurzlîchiu bite.
    - l[n=9976]: gâ dar, bestaete den kampf hie mite,
  - lg@couplet[n=4989]:
    - l[n=9977]: und tuo mîn vrouwe selbe alsam.'
    - l[n=9978]: der künec dô von in beiden nam
  - lg@couplet[n=4990]:
    - l[n=9979]: triuwe unde gewisse gîselschaft,
    - l[n=9980]: daz dirre kampf endehaft
  - lg@couplet[n=4991]:
    - l[n=9981]: des dritten tages waere.
    - l[n=9982]: hie mite zergie diz maere.
  - milestone[unit=chapter,n=14]
  - label[lg=deu-Latn]: Der Splitter
  - lg@couplet[n=4992]:
    - l[n=9983]: Die vrouwen giengen beide dan
    - l[n=9984]: und nâmen aber ir spilman
  - lg@couplet[n=4993]:
    - l[n=9985]: in ir vlîz und in ir pflege.
    - l[n=9986]: ir beider vlîz was alle wege
  - lg@couplet[n=4994]:
    - l[n=9987]: mit süezer bedaehtekeit
    - l[n=9988]: niuwan an diu dinc geleit,
  - lg@couplet[n=4995]:
    - l[n=9989]: diu sîn helfe solten wesen.
    - l[n=9990]: ouch was er iezuo wol genesen,
  - lg@couplet[n=4996]:
    - l[n=9991]: lieht an dem lîbe und schône var.
    - l[n=9992]: nu nam Îsôt sîn dicke war
  - lg@couplet[n=4997]:
    - l[n=9993]: und marcte in ûzer mâze
    - l[n=9994]: an lîbe und an gelâze.
  - lg@couplet[n=4998]:
    - l[n=9995]: si blickte im dicke tougen
    - l[n=9996]: an die hende und under d' ougen.
  - lg@couplet[n=4999]:
    - l[n=9997]: si besach sîn arme und sîniu bein,
    - l[n=9998]: an den ez offenlîche schein,
  - lg@couplet[n=5000]:
    - l[n=9999]: daz er so tougenlîche hal.
    - l[n=10000]: si bespehete in obene hin zetal.
  - lg@couplet[n=5001]:
    - l[n=10001]: swaz maget an manne spehen sol,
    - l[n=10002]: daz geviel ir allez an im wol
  - lg@couplet[n=5002]:
    - l[n=10003]: und lobete ez in ir muote.
    - l[n=10004]: nu daz diu schoene, guote
  - lg@couplet[n=5003]:
    - l[n=10005]: sîne geschepfede sô rîch
    - l[n=10006]: und sîne site sô hêrlîch
  - lg@couplet[n=5004]:
    - l[n=10007]: sunder bespehete unde besach,
    - l[n=10008]: 'ir herze tougenlîche sprach:'
  - lg@couplet[n=5005]:
    - l[n=10009]: "'got hêrre wunderaere,"
    - l[n=10010]: ist iht des wandelbaere,
  - lg@couplet[n=5006]:
    - l[n=10011]: dest ie begienge oder begâst,
    - l[n=10012]: und dest an uns geschaffen hâst,
  - lg@couplet[n=5007]:
    - l[n=10013]: sô ist hie zewâre wandel an,
    - l[n=10014]: daz dirre hêrlîche man,
  - lg@couplet[n=5008]:
    - l[n=10015]: an den du solhe saelekeit
    - l[n=10016]: lîbes halben hâst geleit,
  - lg@couplet[n=5009]:
    - l[n=10017]: daz der als irreclîche
    - l[n=10018]: von rîche ze rîche
  - lg@couplet[n=5010]:
    - l[n=10019]: sîne nôtdürfte suochen sol.
    - l[n=10020]: im solte billîch unde wol
  - lg@couplet[n=5011]:
    - l[n=10021]: ein rîche dienen oder ein lant,
    - l[n=10022]: des dinc alsô waere gewant.
  - lg@couplet[n=5012]:
    - l[n=10023]: diu werlt stât wunderlîche,
    - l[n=10024]: sô vil manic künicrîche
  - lg@couplet[n=5013]:
    - l[n=10025]: besetzet ist mit swacher art,
    - l[n=10026]: daz ime der einez niht enwart.
  - lg@couplet[n=5014]:
    - l[n=10027]: ein lîp alsô gebaere,
    - l[n=10028]: der sô getugendet waere,
  - lg@couplet[n=5015]:
    - l[n=10029]: der solte guot und êre hân.
    - l[n=10030]: an ime ist sêre missetân.
  - lg@couplet[n=5016]:
    - l[n=10031]: got hêrre, dû hâst ime gegeben
    - l[n=10032]: dem lîbe ein ungelîchez leben.'
  - lg@couplet[n=5017]:
    - l[n=10033]: sus redete s' ofte diu maget.
    - l[n=10034]: nu haete ir muoter ouch gesaget
  - lg@couplet[n=5018]:
    - l[n=10035]: ir vater umbe den koufman
    - l[n=10036]: al von ende her dan,
  - lg@couplet[n=5019]:
    - l[n=10037]: als ir ez selbe habet vernomen,
    - l[n=10038]: diz dinc wie 'z allez her ist komen
  - lg@couplet[n=5020]:
    - l[n=10039]: und wie er nihtes gerte,
    - l[n=10040]: wan daz man in gewerte
  - lg@couplet[n=5021]:
    - l[n=10041]: vrides dâ nâch mêre,
    - l[n=10042]: swenne er dekeine kêre
  - lg@couplet[n=5022]:
    - l[n=10043]: naeme in daz künicrîche.
    - l[n=10044]: diz haete s' ime heinlîche
  - lg@couplet[n=5023]:
    - l[n=10045]: von ende unz ende gesaget.
    - l[n=10046]: Hier under hiez ouch ime diu maget
  - lg@couplet[n=5024]:
    - l[n=10047]: ir knappen Paranîsen
    - l[n=10048]: sînen harnasch und sîn îsen
  - lg@couplet[n=5025]:
    - l[n=10049]: wîz unde schoene machen
    - l[n=10050]: und z' andern sînen sachen
  - lg@couplet[n=5026]:
    - l[n=10051]: wol unde vlîzeclîchen sehen.
    - l[n=10052]: nu diz was allez geschehen.
  - lg@couplet[n=5027]:
    - l[n=10053]: ez was schône und wol bereit
    - l[n=10054]: und über ein ander hin geleit.
  - lg@couplet[n=5028]:
    - l[n=10055]: nu gie diu maget heinlîche dar
    - l[n=10056]: und nam es alles sunder war.
  - lg@couplet[n=5029]:
    - l[n=10057]: Nu ergieng ez aber Îsolde,
    - l[n=10058]: 'alsô der billîch wolde:'
  - lg@couplet[n=5030]:
    - l[n=10059]: daz si aber ir herzequâle
    - l[n=10060]: zem anderen mâle
  - lg@couplet[n=5031]:
    - l[n=10061]: vor den andern allen vant.
    - l[n=10062]: ir herze daz was dar gewant,
  - lg@couplet[n=5032]:
    - l[n=10063]: ir ouge allez dar wac,
    - l[n=10064]: dâ der harnasch dâ lac.
  - lg@couplet[n=5033]:
    - l[n=10065]: und enweiz niht, wie si des gezam,
    - l[n=10066]: daz sî daz swert ze handen nam,
  - lg@couplet[n=5034]:
    - l[n=10067]: als juncvrouwen unde kint
    - l[n=10068]: gelustic unde gelengic sint
  - lg@couplet[n=5035]:
    - l[n=10069]: und weizgot ouch genuoge man.
    - l[n=10070]: si zôch ez ûz und sach ez an
  - lg@couplet[n=5036]:
    - l[n=10071]: und schouwete ez wâ unde wâ.
    - l[n=10072]: nu sach si den gebresten dâ.
  - lg@couplet[n=5037]:
    - l[n=10073]: si begunde an die scharten
    - l[n=10074]: lange unde sêre warten
  - lg@couplet[n=5038]:
    - l[n=10075]: 'und gedâhte in ir muote:'
    - l[n=10076]: "'sam mir got der guote,"
  - lg@couplet[n=5039]:
    - l[n=10077]: ich waene, ich den gebresten hân,
    - l[n=10078]: der hier inne solte stân,
  - lg@couplet[n=5040]:
    - l[n=10079]: und zwâre ich wil es nemen war.'
    - l[n=10080]: si brâhte in unde sazte in dar.
  - lg@couplet[n=5041]:
    - l[n=10081]: nu vuogete diu lucke
    - l[n=10082]: und daz vertâne stucke
  - lg@couplet[n=5042]:
    - l[n=10083]: und wâren alse einbaere,
    - l[n=10084]: als ob ez ein dinc waere,
  - lg@couplet[n=5043]:
    - l[n=10085]: als ouch gewesen wâren
    - l[n=10086]: innerhalp zwein jâren.
  - lg@couplet[n=5044]:
    - l[n=10087]: nu begunde ir herze kalten
    - l[n=10088]: umbe ir schaden den alten.
  - lg@couplet[n=5045]:
    - l[n=10089]: ir varwe diu wart beide
    - l[n=10090]: von zorne und von leide
  - lg@couplet[n=5046]:
    - l[n=10091]: tôtbleich und iesâ viuwerrôt.
    - l[n=10092]: "'â' sprach si 'saeldelôse Îsôt,"
  - lg@couplet[n=5047]:
    - l[n=10093]: owê mir unde wâfen!
    - l[n=10094]: wer hât diz veige wâfen
  - lg@couplet[n=5048]:
    - l[n=10095]: von Curnewâle her getragen?
    - l[n=10096]: hie wart mîn oeheim mite erslagen,
  - lg@couplet[n=5049]:
    - l[n=10097]: und der in sluoc, der hiez Tristan.
    - l[n=10098]: wer gab ez disem spilman?
  - lg@couplet[n=5050]:
    - l[n=10099]: der ist doch Tantris genant.'
    - l[n=10100]: Die namen begunde sî zehant
  - lg@couplet[n=5051]:
    - l[n=10101]: beide in ir sinnen ahten,
    - l[n=10102]: ir beider lût betrahten.
  - lg@couplet[n=5052]:
    - l[n=10103]: "'â hêrre' sprach si wider sich"
    - l[n=10104]: "'dise namen die beswaerent mich."
  - lg@couplet[n=5053]:
    - l[n=10105]: ine kan niht wizzen, wie in sî.
    - l[n=10106]: si lûtent nâhe ein ander bî.
  - lg@couplet[n=5054]:
    - l[n=10107]: Tantris' sprach si 'und Tristan,
    - l[n=10108]: dâ ist binamen heinlîche an.'
  - lg@couplet[n=5055]:
    - l[n=10109]: nu sî die namen begunde
    - l[n=10110]: zetrîben in dem munde,
  - lg@couplet[n=5056]:
    - l[n=10111]: nu geviel si an die buochstabe,
    - l[n=10112]: dâ man si beide schepfet abe,
  - lg@couplet[n=5057]:
    - l[n=10113]: und vant in disem al zehant
    - l[n=10114]: die selben, die s' in jenem vant.
  - lg@couplet[n=5058]:
    - l[n=10115]: nu begunde s' an in beiden
    - l[n=10116]: die sillaben scheiden
  - lg@couplet[n=5059]:
    - l[n=10117]: und sazte nâch alse vor
    - l[n=10118]: und kam rehte ûf des namen spor.
  - lg@couplet[n=5060]:
    - l[n=10119]: si vant ir ursuoche dar an.
    - l[n=10120]: vür sich sô las si Tristan,
  - lg@couplet[n=5061]:
    - l[n=10121]: her wider sô las si Tantris.
    - l[n=10122]: hie mite was sî des namen gewis.
  - lg@couplet[n=5062]:
    - l[n=10123]: "'jâ jâ' sprach aber diu schoene dô"
    - l[n=10124]: "'ist disen maeren danne sô,"
  - lg@couplet[n=5063]:
    - l[n=10125]: disen valsch und dise trügeheit
    - l[n=10126]: hât mir mîn herze wol geseit.
  - lg@couplet[n=5064]:
    - l[n=10127]: wie wol ich wiste al dise vart,
    - l[n=10128]: sît ich in merkende wart,
  - lg@couplet[n=5065]:
    - l[n=10129]: sît ich an ime lîp unde gebar
    - l[n=10130]: und sîn dinc allez alsô gar
  - lg@couplet[n=5066]:
    - l[n=10131]: besunder in mîn herze las,
    - l[n=10132]: daz er gebürte ein hêrre was!
  - lg@couplet[n=5067]:
    - l[n=10133]: wer haete ouch diz getân wan er,
    - l[n=10134]: daz er von Curnewâle her
  - lg@couplet[n=5068]:
    - l[n=10135]: ze sînen tôtvînden vert
    - l[n=10136]: und wir in zwirnt haben ernert!
  - lg@couplet[n=5069]:
    - l[n=10137]: ernert? er ist nû vil ungenesen.
    - l[n=10138]: diz swert daz muoz sîn ende wesen!
  - lg@couplet[n=5070]:
    - l[n=10139]: Nu île, rich dîn leit, Îsôt!
    - l[n=10140]: gelît er von dem swerte tôt,
  - lg@couplet[n=5071]:
    - l[n=10141]: dâ mite er dînen oeheim sluoc,
    - l[n=10142]: sô ist der râche genuoc!'
  - lg@couplet[n=5072]:
    - l[n=10143]: si nam daz swert ze handen,
    - l[n=10144]: si gienc über Tristanden,
  - lg@couplet[n=5073]:
    - l[n=10145]: dâ er in einem bade saz.
    - l[n=10146]: "'jâ' sprach si 'Tristan, bistu daz?'"
  - lg@couplet[n=5074]:
    - l[n=10147]: "'nein vrouwe, ich bin 'z Tantris.'"
    - l[n=10148]: "'sô bistu, des bin ich gewis,"
  - lg@couplet[n=5075]:
    - l[n=10149]: Tantris unde Tristan.
    - l[n=10150]: die zwêne sint ein veiger man.
  - lg@couplet[n=5076]:
    - l[n=10151]: daz mir Tristan hât getân,
    - l[n=10152]: daz muoz ûf Tantrîsen gân.
  - lg@couplet[n=5077]:
    - l[n=10153]: du giltest mînen oehein!'
    - l[n=10154]: "'nein süeziu juncvrouwe, nein!"
  - lg@couplet[n=5078]:
    - l[n=10155]: durch gotes willen, waz tuot ir?
    - l[n=10156]: gedenket iuwers namen an mir.
  - lg@couplet[n=5079]:
    - l[n=10157]: ir sît ein vrouwe unde ein maget.
    - l[n=10158]: swâ man den mort von iu gesaget,
  - lg@couplet[n=5080]:
    - l[n=10159]: dâ ist diu wunneclîche Îsôt
    - l[n=10160]: iemer an den êren tôt.
  - lg@couplet[n=5081]:
    - l[n=10161]: diu sunne, diu von Îlant gât,
    - l[n=10162]: diu manic herze ervröuwet hât,
  - lg@couplet[n=5082]:
    - l[n=10163]: â, diu hât danne ein ende!
    - l[n=10164]: owê der liehten hende,
  - lg@couplet[n=5083]:
    - l[n=10165]: wie zimet daz swert dar inne?'
    - l[n=10166]: Nu gie diu küniginne,
  - lg@couplet[n=5084]:
    - l[n=10167]: 'ir muoter, zuo den türen în:'
    - l[n=10168]: "'wie nû?' sprach sî 'waz sol diz sîn?"
  - lg@couplet[n=5085]:
    - l[n=10169]: tohter, was tiutest dû hie mite?
    - l[n=10170]: sint diz schoene vrouwen site?
  - lg@couplet[n=5086]:
    - l[n=10171]: hâstû dînen sin verlorn?
    - l[n=10172]: weder ist diz schimpf oder zorn?
  - lg@couplet[n=5087]:
    - l[n=10173]: waz sol daz swert in dîner hant?'
    - l[n=10174]: "'â vrouwe muoter, wis gemant"
  - lg@couplet[n=5088]:
    - l[n=10175]: unser beider herzeswaere.
    - l[n=10176]: diz ist der mordaere,
  - lg@couplet[n=5089]:
    - l[n=10177]: Tristan, der dînen bruoder sluoc.
    - l[n=10178]: nu habe wir guoter state genuoc,
  - lg@couplet[n=5090]:
    - l[n=10179]: daz wir uns an im rechen
    - l[n=10180]: und diz swert durch in stechen.
  - lg@couplet[n=5091]:
    - l[n=10181]: ez enkumet uns beiden niemer baz.'
    - l[n=10182]: "'ist diz Tristan? wie weistu daz?'"
  - lg@couplet[n=5092]:
    - l[n=10183]: "'ich weiz ez wol, ez ist Tristan."
    - l[n=10184]: diz swert ist sîn, nu sich ez an
  - lg@couplet[n=5093]:
    - l[n=10185]: und sich die scharten dar bî
    - l[n=10186]: und merke danne, ob er 'z sî.
  - lg@couplet[n=5094]:
    - l[n=10187]: ich sazte iezuo diz stuckelîn
    - l[n=10188]: ze dirre veigen scharten în.
  - lg@couplet[n=5095]:
    - l[n=10189]: owê, dô sach ich, daz ez schein
    - l[n=10190]: einbaerelîche und rehte als ein.'
  - lg@couplet[n=5096]:
    - l[n=10191]: "'â' sprach diu muoter zehant,"
    - l[n=10192]: "'Îsôt, wes hâstu mich gemant?"
  - lg@couplet[n=5097]:
    - l[n=10193]: daz ich mîn leben ie gewan!
    - l[n=10194]: und ist diz danne Tristan,
  - lg@couplet[n=5098]:
    - l[n=10195]: wie bin ich dar an sô betrogen!'
    - l[n=10196]: nu haete ouch Îsôt ûf gezogen
  - lg@couplet[n=5099]:
    - l[n=10197]: daz swert und trat hin über in.
    - l[n=10198]: "ir muoter kêrte zuo z' ir hin:"
  - lg@couplet[n=5100]:
    - l[n=10199]: "'lâ stân, Îsôt' sprach sî 'lâ stân!"
    - l[n=10200]: weist iht, waz ich vertriuwet hân?'
  - lg@couplet[n=5101]:
    - l[n=10201]: "'ine ruoche, zwâre ez ist sîn tôt.'"
    - l[n=10202]: "Tristan sprach: 'merzî, bêle Îsôt!'"
  - lg@couplet[n=5102]:
    - l[n=10203]: "'î übeler man' sprach Îsôt 'î,"
    - l[n=10204]: unde vorderstû merzî?
  - lg@couplet[n=5103]:
    - l[n=10205]: merzî gehoeret niht ze dir.
    - l[n=10206]: dîn leben daz lâzest dû mir!'
  - lg@couplet[n=5104]:
    - l[n=10207]: "'Nein tohter' sprach diu muoter dô"
    - l[n=10208]: "'ez enstât nû leider niht alsô,"
  - lg@couplet[n=5105]:
    - l[n=10209]: daz wir uns mügen gerechen,
    - l[n=10210]: wir enwellen danne brechen
  - lg@couplet[n=5106]:
    - l[n=10211]: unser triuwe und unser êre.
    - l[n=10212]: engâhe niht ze sêre.
  - lg@couplet[n=5107]:
    - l[n=10213]: er ist in mîner huote
    - l[n=10214]: mit lîbe und mit guote.
  - lg@couplet[n=5108]:
    - l[n=10215]: ich hân in, swie 'z dar zuo sî komen,
    - l[n=10216]: genzlîche in mînen vride genomen.'
  - lg@couplet[n=5109]:
    - l[n=10217]: "'genâde vrouwe' sprach Tristan,"
    - l[n=10218]: "'vrouwe, gedenket wol dar an,"
  - lg@couplet[n=5110]:
    - l[n=10219]: daz ich iu guot unde leben
    - l[n=10220]: an iuwer êre hân ergeben
  - lg@couplet[n=5111]:
    - l[n=10221]: unde enpfienget mich alsô.'
    - l[n=10222]: "'du liugest!' sprach diu junge dô"
  - lg@couplet[n=5112]:
    - l[n=10223]: "'ich weiz wol, wie diu rede ergie."
    - l[n=10224]: sine gelobete Tristande nie
  - lg@couplet[n=5113]:
    - l[n=10225]: weder vride noch huote
    - l[n=10226]: an lîbe noch an guote.'
  - lg@couplet[n=5114]:
    - l[n=10227]: hie mite sô lief s' in aber an.
    - l[n=10228]: 'hie mite rief aber Tristan:'
  - lg@couplet[n=5115]:
    - l[n=10229]: "'â bêle Îsôt, merzî, merzî!'"
    - l[n=10230]: ouch was diu muoter ie dâ bî,
  - lg@couplet[n=5116]:
    - l[n=10231]: diu durnehte künigîn.
    - l[n=10232]: er mohte sunder sorge sîn.
  - lg@couplet[n=5117]:
    - l[n=10233]: Ouch waere er zuo den stunden
    - l[n=10234]: in daz bat gebunden,
  - lg@couplet[n=5118]:
    - l[n=10235]: 'und Îsôt eine dâ gewesen:'
    - l[n=10236]: er waere doch vor ir genesen.
  - lg@couplet[n=5119]:
    - l[n=10237]: diu süeze, diu guote,
    - l[n=10238]: diu siure an wîbes muote
  - lg@couplet[n=5120]:
    - l[n=10239]: noch herzegallen nie gewan,
    - l[n=10240]: wie solte diu geslahen man?
  - lg@couplet[n=5121]:
    - l[n=10241]: wan daz s' et von ir leide
    - l[n=10242]: und ouch von zorne beide
  - lg@couplet[n=5122]:
    - l[n=10243]: solhe gebaerde haete,
    - l[n=10244]: als ob si 'z gerne taete,
  - lg@couplet[n=5123]:
    - l[n=10245]: und haete ouch lîhte getân,
    - l[n=10246]: möhte sî daz herze hân.
  - lg@couplet[n=5124]:
    - l[n=10247]: daz was ir aber tiure
    - l[n=10248]: ze sus getâner siure.
  - lg@couplet[n=5125]:
    - l[n=10249]: doch was ir herze nie sô guot,
    - l[n=10250]: sine haete zorn und unmuot,
  - lg@couplet[n=5126]:
    - l[n=10251]: wan sî den hôrte unde sach,
    - l[n=10252]: von dem ir leide geschach.
  - lg@couplet[n=5127]:
    - l[n=10253]: si hôrte ir vînt unde sahen
    - l[n=10254]: und mohte sîn doch niht geslahen.
  - lg@couplet[n=5128]:
    - l[n=10255]: diu süeze wîpheit lag ir an
    - l[n=10256]: unde zucte sî dâ van.
  - lg@couplet[n=5129]:
    - l[n=10257]: an ir striten harte
    - l[n=10258]: die zwô widerwarte,
  - lg@couplet[n=5130]:
    - l[n=10259]: die widerwarten conterfeit
    - l[n=10260]: zorn unde wîpheit,
  - lg@couplet[n=5131]:
    - l[n=10261]: diu übele bî ein ander zement,
    - l[n=10262]: swâ si sich ze handen nement.
  - lg@couplet[n=5132]:
    - l[n=10263]: sô zorn an Îsolde
    - l[n=10264]: den vînt slahen wolde,
  - lg@couplet[n=5133]:
    - l[n=10265]: sô gie diu süeze wîpheit zuo.
    - l[n=10266]: "'nein' sprach si suoze 'niene tuo!'"
  - lg@couplet[n=5134]:
    - l[n=10267]: sus was ir herze in zwei gemuot,
    - l[n=10268]: ein herze was übel unde guot.
  - lg@couplet[n=5135]:
    - l[n=10269]: diu schoene warf daz swert dernider
    - l[n=10270]: und nam ez aber iesâ wider.
  - lg@couplet[n=5136]:
    - l[n=10271]: sine wiste in ir muote
    - l[n=10272]: under übel und under guote,
  - lg@couplet[n=5137]:
    - l[n=10273]: 'ze wederem si solte:'
    - l[n=10274]: si wolte unde enwolte;
  - lg@couplet[n=5138]:
    - l[n=10275]: si wolte tuon unde lân.
    - l[n=10276]: sus lie der zwîvel umbe gân,
  - lg@couplet[n=5139]:
    - l[n=10277]: biz doch diu süeze wîpheit
    - l[n=10278]: an dem zorne sige gestreit,
  - lg@couplet[n=5140]:
    - l[n=10279]: sô daz der tôtvînt genas
    - l[n=10280]: und Môrolt ungerochen was.
  - lg@couplet[n=5141]:
    - l[n=10281]: Hie mite warf sî daz swert von ir,
    - l[n=10282]: "weinende sprach si: 'ouwê mir,"
  - lg@couplet[n=5142]:
    - l[n=10283]: daz ich ie disen tac gesach!'
    - l[n=10284]: "diu wîse, ir muoter, zuo z' ir sprach:"
  - lg@couplet[n=5143]:
    - l[n=10285]: "'herzetohter mîne,"
    - l[n=10286]: die herzeswaere dîne,
  - lg@couplet[n=5144]:
    - l[n=10287]: die selben die sint leider mîn
    - l[n=10288]: baz unde harter danne dîn.
  - lg@couplet[n=5145]:
    - l[n=10289]: nâch gotes genâden sî engânt dir
    - l[n=10290]: niht alse nâhen alse mir.
  - lg@couplet[n=5146]:
    - l[n=10291]: mîn bruoder leider der ist tôt.
    - l[n=10292]: daz was biz her mîn meistiu nôt.
  - lg@couplet[n=5147]:
    - l[n=10293]: nu vürhte ich eine nôt von dir,
    - l[n=10294]: entriuwen tohter, diu gât mir
  - lg@couplet[n=5148]:
    - l[n=10295]: vil nâher danne jeniu tuo.
    - l[n=10296]: mir wart nie niht sô liep sô duo.
  - lg@couplet[n=5149]:
    - l[n=10297]: ê daz mir iht an dir geschehe,
    - l[n=10298]: daz ich rehte ungerne sehe,
  - lg@couplet[n=5150]:
    - l[n=10299]: ich lâze ê gerne disen haz.
    - l[n=10300]: ich lîde sanfter unde baz
  - lg@couplet[n=5151]:
    - l[n=10301]: eine swaere danne zwô.
    - l[n=10302]: mîn dinc daz stât mir iezuo sô
  - lg@couplet[n=5152]:
    - l[n=10303]: umbe den unsaeligen man,
    - l[n=10304]: der uns mit kampfe sprichet an.
  - lg@couplet[n=5153]:
    - l[n=10305]: wir ensehen genôte dar zuo,
    - l[n=10306]: dîn vater, der künec, ich unde duo
  - lg@couplet[n=5154]:
    - l[n=10307]: wir haben iemer mêre
    - l[n=10308]: verloren unser êre
  - lg@couplet[n=5155]:
    - l[n=10309]: und enwerden niemer mêre vrô.'
    - l[n=10310]: 'Jener in dem bade der sprach dô:'
  - lg@couplet[n=5156]:
    - l[n=10311]: "'saeligen vrouwen beide,"
    - l[n=10312]: eist wâr, ich hân iu leide
  - lg@couplet[n=5157]:
    - l[n=10313]: und aber mit grôzer nôt getân.
    - l[n=10314]: welt ir iuch, alse ir sult, enstân,
  - lg@couplet[n=5158]:
    - l[n=10315]: sô wizzet ir wol, daz diu nôt
    - l[n=10316]: niht anders was niwan der tôt.
  - lg@couplet[n=5159]:
    - l[n=10317]: den lîdet nôte ein ieclîch man,
    - l[n=10318]: die wîle er sich generen kan.
  - lg@couplet[n=5160]:
    - l[n=10319]: swie 'z aber dar umbe ergangen ist,
    - l[n=10320]: swie 'z iu nû ze dirre vrist
  - lg@couplet[n=5161]:
    - l[n=10321]: ze dem truhsaezen ist gewant,
    - l[n=10322]: daz kêret allez z' einer hant.
  - lg@couplet[n=5162]:
    - l[n=10323]: dem sol ich ein guot ende geben,
    - l[n=10324]: ich meine, ob ir mich lâzet leben
  - lg@couplet[n=5163]:
    - l[n=10325]: und es enirre mich der tôt.
    - l[n=10326]: vrouwe Îsôt und aber Îsôt,
  - lg@couplet[n=5164]:
    - l[n=10327]: ich weiz wol, daz ir alle zît
    - l[n=10328]: sinnic unde saelic sît,
  - lg@couplet[n=5165]:
    - l[n=10329]: getriuwe unde bescheiden.
    - l[n=10330]: möht ich mich hin z' iu beiden
  - lg@couplet[n=5166]:
    - l[n=10331]: einer rede verlâzen
    - l[n=10332]: und woltet ir iuch mâzen
  - lg@couplet[n=5167]:
    - l[n=10333]: übeler gebaerde her ze mir
    - l[n=10334]: und ouch des hazzes, des ir
  - lg@couplet[n=5168]:
    - l[n=10335]: Tristande lange habet getragen,
    - l[n=10336]: ich wolte iu guotiu maere sagen.'
  - lg@couplet[n=5169]:
    - l[n=10337]: Îsôte muoter Îsôt
    - l[n=10338]: si sach in lange an und wart rôt.
  - lg@couplet[n=5170]:
    - l[n=10339]: ir liehten ougen wurden vol.
    - l[n=10340]: "'owê!' sprach sî 'nu hoere ich wol"
  - lg@couplet[n=5171]:
    - l[n=10341]: und weiz vür wâr, daz ir ez sît.
    - l[n=10342]: ich zwîvelte unz an dise zît.
  - lg@couplet[n=5172]:
    - l[n=10343]: nu habet ir mir die wârheit
    - l[n=10344]: ungevrâget geseit.
  - lg@couplet[n=5173]:
    - l[n=10345]: ôwî ôwî, hêr Tristan,
    - l[n=10346]: daz ich iuwer ie gewalt gewan
  - lg@couplet[n=5174]:
    - l[n=10347]: sô guoten, alse ich iezuo hân,
    - l[n=10348]: und der alsô niht ist getân,
  - lg@couplet[n=5175]:
    - l[n=10349]: daz ich in alsô g' üeben müge,
    - l[n=10350]: als ez mir wege und alse ez tüge!
  - lg@couplet[n=5176]:
    - l[n=10351]: gewalt ist aber sô manicvalt.
    - l[n=10352]: ich waene, ich mac wol disen gewalt
  - lg@couplet[n=5177]:
    - l[n=10353]: an mînem vînde üeben,
    - l[n=10354]: daz reht sô vil getrüeben
  - lg@couplet[n=5178]:
    - l[n=10355]: an einem übelen manne.
    - l[n=10356]: jâ hêrre, wil ich danne?
  - lg@couplet[n=5179]:
    - l[n=10357]: entriuwen jâ, ich waene.'
    - l[n=10358]: Ie mitten kam Brangaene
  - lg@couplet[n=5180]:
    - l[n=10359]: diu stolze, diu wîse
    - l[n=10360]: lachende unde lîse,
  - lg@couplet[n=5181]:
    - l[n=10361]: schône unde wol gestrichen
    - l[n=10362]: aldort her în geslichen
  - lg@couplet[n=5182]:
    - l[n=10363]: und sach daz swert dâ ligen bar,
    - l[n=10364]: die vrouwen beide riuwevar.
  - lg@couplet[n=5183]:
    - l[n=10365]: "'wie nû?' sprach diu gevüege dô"
    - l[n=10366]: "'disen gebaerden wiest den sô?"
  - lg@couplet[n=5184]:
    - l[n=10367]: waz maere trîbet ir driu?
    - l[n=10368]: disiu vrouwen ougen wie sint diu
  - lg@couplet[n=5185]:
    - l[n=10369]: alsus trüebe und alsô naz?
    - l[n=10370]: diz swert hie lît, waz tiutet daz?'
  - lg@couplet[n=5186]:
    - l[n=10371]: "'sich' sprach diu guote künigîn,"
    - l[n=10372]: "'Brangaene, herzeniftel mîn,"
  - lg@couplet[n=5187]:
    - l[n=10373]: sich, wie wir alle sîn betrogen.
    - l[n=10374]: wir haben ze blintlîche erzogen
  - lg@couplet[n=5188]:
    - l[n=10375]: den slangen vür die nahtegalen,
    - l[n=10376]: dem rappen kerne vür gemalen,
  - lg@couplet[n=5189]:
    - l[n=10377]: der der tûben solte sîn.
    - l[n=10378]: wie haben wir, hêrre trehtîn,
  - lg@couplet[n=5190]:
    - l[n=10379]: den vînt vür den vriunt ernert,
    - l[n=10380]: dem übelen tôde zwirnt erwert
  - lg@couplet[n=5191]:
    - l[n=10381]: mit unser selber handen
    - l[n=10382]: unsern vînt Tristanden!
  - lg@couplet[n=5192]:
    - l[n=10383]: 'sich, warte, er sitzet: deist Tristan.'
    - l[n=10384]: nu hân ich zwîvel dar an,
  - lg@couplet[n=5193]:
    - l[n=10385]: weder ich mich reche oder entuo.
    - l[n=10386]: niftel, waz raetest dû dar zuo?'
  - lg@couplet[n=5194]:
    - l[n=10387]: "'nein vrouwe, tuot die rede hin!"
    - l[n=10388]: iuwer saelde und iuwer sin
  - lg@couplet[n=5195]:
    - l[n=10389]: diu sint hie zuo ze guot,
    - l[n=10390]: daz ir iemer keinen muot
  - lg@couplet[n=5196]:
    - l[n=10391]: ûf solhe untât gewinnet
    - l[n=10392]: und iemer sô g' unsinnet,
  - lg@couplet[n=5197]:
    - l[n=10393]: daz ir ze manslahte
    - l[n=10394]: iemer gewinnet ahte
  - lg@couplet[n=5198]:
    - l[n=10395]: unde ouch danne z' einem man,
    - l[n=10396]: des ir iuch habet genomen an
  - lg@couplet[n=5199]:
    - l[n=10397]: ze vride und ze huote.
    - l[n=10398]: es enwart iu nie ze muote,
  - lg@couplet[n=5200]:
    - l[n=10399]: des ich gote wol getrûwen sol.
    - l[n=10400]: ouch sult ir des gedenken wol,
  - lg@couplet[n=5201]:
    - l[n=10401]: waz rede iuch mit im ane gât,
    - l[n=10402]: diu niwan umbe iuwer êre stât.
  - lg@couplet[n=5202]:
    - l[n=10403]: soltet ir iuwer êre geben
    - l[n=10404]: umbe keines iuwers vîndes leben?'
  - lg@couplet[n=5203]:
    - l[n=10405]: "'waz wiltu danne, daz ich tuo?'"
    - l[n=10406]: "'vrouwe, dâ denket selbe zuo."
  - lg@couplet[n=5204]:
    - l[n=10407]: gât hinnen, lât in ûz gân.
    - l[n=10408]: die wîle muget ir rât hân,
  - lg@couplet[n=5205]:
    - l[n=10409]: waz iu daz waegeste sî.'
    - l[n=10410]: hie mite giengen si dan si drî
  - lg@couplet[n=5206]:
    - l[n=10411]: durch rât in ir heinlîche.
    - l[n=10412]: Îsôt diu sinnerîche
  - lg@couplet[n=5207]:
    - l[n=10413]: "'seht' sprach si 'ir beide, sprechet an:"
    - l[n=10414]: waz mag er meinen, dirre man?
  - lg@couplet[n=5208]:
    - l[n=10415]: er sprach wider uns beide daz,
    - l[n=10416]: wolten wir lâzen disen haz,
  - lg@couplet[n=5209]:
    - l[n=10417]: den wir im lange haben getragen,
    - l[n=10418]: er wolte uns guotiu maere sagen.
  - lg@couplet[n=5210]:
    - l[n=10419]: waz diz sî, des wundert mich.'
    - l[n=10420]: "Brangaene sprach: 'dâ râte ich,"
  - lg@couplet[n=5211]:
    - l[n=10421]: daz in nieman innen bringe
    - l[n=10422]: dekeiner slahte undinge,
  - lg@couplet[n=5212]:
    - l[n=10423]: biz wir bevinden sînen muot.
    - l[n=10424]: sîn muot ist lîhte vil guot
  - lg@couplet[n=5213]:
    - l[n=10425]: hin z' iuwer beider êren.
    - l[n=10426]: man sol den mantel kêren,
  - lg@couplet[n=5214]:
    - l[n=10427]: als ie die winde sint gewant.
    - l[n=10428]: wer weiz, ob er in Îlant
  - lg@couplet[n=5215]:
    - l[n=10429]: durch iuwer êre komen ist.
    - l[n=10430]: hüetet sîn ze dirre vrist
  - lg@couplet[n=5216]:
    - l[n=10431]: 'und lobet ouch eines iemer got:'
    - l[n=10432]: daz dirre ungevüege spot
  - lg@couplet[n=5217]:
    - l[n=10433]: umbe des truhsaezen valscheit
    - l[n=10434]: mit ime sol werden hin geleit.
  - lg@couplet[n=5218]:
    - l[n=10435]: got der haete unser ruoche
    - l[n=10436]: an unserre suoche.
  - lg@couplet[n=5219]:
    - l[n=10437]: wan waere er an den stunden
    - l[n=10438]: niht kurzlîche vunden,
  - lg@couplet[n=5220]:
    - l[n=10439]: weiz got, sô waere er iesâ tôt.
    - l[n=10440]: wizze Crist, juncvrouwe Îsôt,
  - lg@couplet[n=5221]:
    - l[n=10441]: sô vüere ez wirs, danne ez var.
    - l[n=10442]: habet niht ungebaerde dar,
  - lg@couplet[n=5222]:
    - l[n=10443]: wan wirt er ihtes innen
    - l[n=10444]: und mag er danne entrinnen,
  - lg@couplet[n=5223]:
    - l[n=10445]: des hât er reht, daz er daz tuo.
    - l[n=10446]: 'von diu dâ denket beide zuo:'
  - lg@couplet[n=5224]:
    - l[n=10447]: bietet ime ez alse wol,
    - l[n=10448]: alse man von rehte sol.
  - lg@couplet[n=5225]:
    - l[n=10449]: daz râte ich iu, des volget mir.
    - l[n=10450]: Tristan der ist als edel als ir
  - lg@couplet[n=5226]:
    - l[n=10451]: unde ist höfsch unde wîs,
    - l[n=10452]: vollekomen alle wîs.
  - lg@couplet[n=5227]:
    - l[n=10453]: swie iu daz herze hin z' im sî,
    - l[n=10454]: sît ime doch höfschlîche bî.
  - lg@couplet[n=5228]:
    - l[n=10455]: binamen, swes er habe gedâht,
    - l[n=10456]: in hât ernest ûz brâht.
  - lg@couplet[n=5229]:
    - l[n=10457]: sîn gewerp und sîn gerinc
    - l[n=10458]: der ist umbe ernestlîchiu dinc.'
  - lg@couplet[n=5230]:
    - l[n=10459]: Sus stuonden s' ûf und giengen dan
    - l[n=10460]: und kâmen hin, dâ Tristan
  - lg@couplet[n=5231]:
    - l[n=10461]: heinlîche an sînem bette saz.
    - l[n=10462]: Tristan sîn selbes niht vergaz.
  - lg@couplet[n=5232]:
    - l[n=10463]: er vuor ûf balde gegen in
    - l[n=10464]: und viel sâ gegen in allen hin
  - lg@couplet[n=5233]:
    - l[n=10465]: und lac den höfschen süezen
    - l[n=10466]: vlêhlîche zuo den vüezen
  - lg@couplet[n=5234]:
    - l[n=10467]: 'und sprach ouch mit dem valle:'
    - l[n=10468]: "'genâde, ir süezen alle,"
  - lg@couplet[n=5235]:
    - l[n=10469]: habet genâde wider mich!
    - l[n=10470]: lât mich geniezen, daz ich
  - lg@couplet[n=5236]:
    - l[n=10471]: durch iuwer êre und iuwern vromen
    - l[n=10472]: her bin in iuwer rîche komen.'
  - lg@couplet[n=5237]:
    - l[n=10473]: diu liehte cumpanîe,
    - l[n=10474]: die liehten alle drîe,
  - lg@couplet[n=5238]:
    - l[n=10475]: ieglîchiu warf ir ougen dan
    - l[n=10476]: und sâhen alle ein ander an.
  - lg@couplet[n=5239]:
    - l[n=10477]: si stuonden unde er lac alsô.
    - l[n=10478]: "'vrouwe' sprach Brangaene dô"
  - lg@couplet[n=5240]:
    - l[n=10479]: "'der ritter lît ze lange dâ.'"
    - l[n=10480]: 'diu küniginne sprach iesâ:'
  - lg@couplet[n=5241]:
    - l[n=10481]: "'waz wiltu nû, daz ich im tuo?"
    - l[n=10482]: mîn herze stât mir niht dar zuo,
  - lg@couplet[n=5242]:
    - l[n=10483]: daz ich sîn vriunt gewesen müge.
    - l[n=10484]: ine weiz niht, waz getuo, daz tüge.'
  - lg@couplet[n=5243]:
    - l[n=10485]: "Brangaene diu sprach aber z' ir:"
    - l[n=10486]: "'nu liebiu vrouwe, volget mir,"
  - lg@couplet[n=5244]:
    - l[n=10487]: ir und mîn juncvrouwe Îsôt.
    - l[n=10488]: ich weiz ez wârez alse den tôt,
  - lg@couplet[n=5245]:
    - l[n=10489]: daz ir 'n in iuwern sinnen
    - l[n=10490]: unsanfte muget geminnen
  - lg@couplet[n=5246]:
    - l[n=10491]: vor iuwerm alten leide.
    - l[n=10492]: sô gelobet im doch daz beide,
  - lg@couplet[n=5247]:
    - l[n=10493]: daz er des lîbes sicher sî.
    - l[n=10494]: er geredet vil lîhte dâ bî
  - lg@couplet[n=5248]:
    - l[n=10495]: sînes vrumen aber eteswaz.'
    - l[n=10496]: "die vrouwen sprâchen: 'nû sî daz.'"
  - lg@couplet[n=5249]:
    - l[n=10497]: hie mite sô hiez si in ûf stân.
    - l[n=10498]: nû diz gelübede was getân,
  - lg@couplet[n=5250]:
    - l[n=10499]: si sâzen alle viere nider.
    - l[n=10500]: Tristan greif an sîn maere wider.
  - lg@couplet[n=5251]:
    - l[n=10501]: "'Seht' sprach er 'vrouwe künigîn,"
    - l[n=10502]: welt ir nû mîn guot vriunt sîn,
  - lg@couplet[n=5252]:
    - l[n=10503]: ich wil iu daz in ein tragen
    - l[n=10504]: noch innen disen zwein tagen
  - lg@couplet[n=5253]:
    - l[n=10505]: ( deiswâr ân allen argen list),
    - l[n=10506]: iuwer tohter, diu iu lieb ist,
  - lg@couplet[n=5254]:
    - l[n=10507]: daz s' einen edelen künic nimet,
    - l[n=10508]: der ir ze hêrren wol gezimet,
  - lg@couplet[n=5255]:
    - l[n=10509]: schoene unde milte,
    - l[n=10510]: zem spere und zem schilte
  - lg@couplet[n=5256]:
    - l[n=10511]: ein ritter edel und ûz erkorn,
    - l[n=10512]: von künigen unz her geborn
  - lg@couplet[n=5257]:
    - l[n=10513]: und ist ouch danne dâ bî
    - l[n=10514]: vil rîcher danne ir vater sî.'
  - lg@couplet[n=5258]:
    - l[n=10515]: "'entriuwen' sprach diu künigîn"
    - l[n=10516]: "'möhte ich der rede gewis sîn,"
  - lg@couplet[n=5259]:
    - l[n=10517]: ich volgete unde taete,
    - l[n=10518]: swes mich ieman baete.'
  - lg@couplet[n=5260]:
    - l[n=10519]: "'vrouwe' sprach aber Tristan"
    - l[n=10520]: "'ich gewisse iuch schiere dar an."
  - lg@couplet[n=5261]:
    - l[n=10521]: bewaere ich 'z iu zehant niht,
    - l[n=10522]: sô diu suone geschiht,
  - lg@couplet[n=5262]:
    - l[n=10523]: sô lât mich ûz dem vride wesen
    - l[n=10524]: und lât mich niemer genesen.'
  - lg@couplet[n=5263]:
    - l[n=10525]: "diu wîse sprach: 'Brangaene, sprich,"
    - l[n=10526]: waz raetestû, wie dunket dich?'
  - lg@couplet[n=5264]:
    - l[n=10527]: "'dâ dunket mich sîn rede guot"
    - l[n=10528]: und râte ouch daz, daz ir ez tuot.
  - lg@couplet[n=5265]:
    - l[n=10529]: leget allen zwîvel hin
    - l[n=10530]: und stât ûf beide und küsset in!
  - lg@couplet[n=5266]:
    - l[n=10531]: al sî ich niht ein künigîn,
    - l[n=10532]: ich wil ouch an der suone sîn.
  - lg@couplet[n=5267]:
    - l[n=10533]: er was mîn mâc, swie arm ich sî.'
    - l[n=10534]: sus kusten s' in dô alle drî.
  - lg@couplet[n=5268]:
    - l[n=10535]: doch tet ez Îsôt diu junge
    - l[n=10536]: mit langer widerunge.
  - lg@couplet[n=5269]:
    - l[n=10537]: Nu disiu suone alsus geschach,
    - l[n=10538]: 'Tristan aber zen vrouwen sprach:'
  - lg@couplet[n=5270]:
    - l[n=10539]: "'nu weiz ez got der guote,"
    - l[n=10540]: ine wart in mînem muote
  - lg@couplet[n=5271]:
    - l[n=10541]: sô vrô nie, alse ich iezuo bin.
    - l[n=10542]: ich hân al den sorgen hin
  - lg@couplet[n=5272]:
    - l[n=10543]: gewartet unde nâch gesehen,
    - l[n=10544]: die mir möhten geschehen,
  - lg@couplet[n=5273]:
    - l[n=10545]: daz ich mich des versehen sol
    - l[n=10546]: ( ine versihe mich 's niht, ich weiz ez wol),
  - lg@couplet[n=5274]:
    - l[n=10547]: daz ich in iuwern hulden bin.
    - l[n=10548]: nu leget alle sorge hin.
  - lg@couplet[n=5275]:
    - l[n=10549]: ich bin iu z' êren und ze vromen
    - l[n=10550]: von Curnewâle z' Îlant komen.
  - lg@couplet[n=5276]:
    - l[n=10551]: sît mîner êreren vart,
    - l[n=10552]: daz ich hie generet wart,
  - lg@couplet[n=5277]:
    - l[n=10553]: sît sprach ich iemer mêre
    - l[n=10554]: iuwer lop und iuwer êre
  - lg@couplet[n=5278]:
    - l[n=10555]: ze mînem hêrren Marke,
    - l[n=10556]: unz ime den muot sô starke
  - lg@couplet[n=5279]:
    - l[n=10557]: mit râte an iuch gewante,
    - l[n=10558]: daz er dar an genante E
  - lg@couplet[n=5280]:
    - l[n=10559]: kûme, unde sage iu umbe waz.
    - l[n=10560]: beidiu er vorhte den haz
  - lg@couplet[n=5281]:
    - l[n=10561]: und wolte ouch durch den willen mîn
    - l[n=10562]: êlîches wîbes âne sîn,
  - lg@couplet[n=5282]:
    - l[n=10563]: daz ich sîn erbaere
    - l[n=10564]: nâch sînem tôde waere.
  - lg@couplet[n=5283]:
    - l[n=10565]: hie wîsete aber ich in van,
    - l[n=10566]: unz er mir volgen began.
  - lg@couplet[n=5284]:
    - l[n=10567]: sus wurden wir zwêne under uns zwein
    - l[n=10568]: dirre selben reise in ein.
  - lg@couplet[n=5285]:
    - l[n=10569]: durch daz kam ich in Îlant,
    - l[n=10570]: durch daz sluoc ich den serpant.
  - lg@couplet[n=5286]:
    - l[n=10571]: und habet ir iuwer arbeit
    - l[n=10572]: vil saeleclîche an mich geleit,
  - lg@couplet[n=5287]:
    - l[n=10573]: des sol mîn juncvrouwe sîn
    - l[n=10574]: vrouwe unde künigîn
  - lg@couplet[n=5288]:
    - l[n=10575]: ze Curnewâle und z' Engelant.
    - l[n=10576]: nu ist iu mîn geverte erkant.
  - lg@couplet[n=5289]:
    - l[n=10577]: saeligiu massenîe,
    - l[n=10578]: saeligen alle drîe.
  - lg@couplet[n=5290]:
    - l[n=10579]: nu lât ez ouch verholn sîn.'
    - l[n=10580]: "'Nu saget mir' sprach diu künigîn"
  - lg@couplet[n=5291]:
    - l[n=10581]: "'ob ich ez mînem hêrren sage"
    - l[n=10582]: 'und eine suone in ein trage:'
  - lg@couplet[n=5292]:
    - l[n=10583]: missetuon ich iht dar an?'
    - l[n=10584]: "'nein ir, vrouwe' sprach Tristan"
  - lg@couplet[n=5293]:
    - l[n=10585]: "'er sol 'z von rehte wizzen."
    - l[n=10586]: sît et dar an gevlizzen,
  - lg@couplet[n=5294]:
    - l[n=10587]: daz mir kein schade iht ûf erstê.'
    - l[n=10588]: "'nein hêrre, vürhtet iu nimê,"
  - lg@couplet[n=5295]:
    - l[n=10589]: dane ist niemêre sorgen an.'
    - l[n=10590]: Hie mite giengen die vrouwen dan
  - lg@couplet[n=5296]:
    - l[n=10591]: in ir heinlîche sunder
    - l[n=10592]: und ahteten hier under
  - lg@couplet[n=5297]:
    - l[n=10593]: sîn gelücke und sîne linge
    - l[n=10594]: an iegelîchem dinge.
  - lg@couplet[n=5298]:
    - l[n=10595]: ir iegelîchiu seite
    - l[n=10596]: von sîner wîsheite,
  - lg@couplet[n=5299]:
    - l[n=10597]: diu muoter sus, Brangaene sô.
    - l[n=10598]: "'sich, muoter' sprach diu tohter dô"
  - lg@couplet[n=5300]:
    - l[n=10599]: "'wie wunderlîchen ich bevant,"
    - l[n=10600]: 'daz er Tristan was genant:'
  - lg@couplet[n=5301]:
    - l[n=10601]: dô ich des swertes z' ende kam,
    - l[n=10602]: die namen ich ze handen nam
  - lg@couplet[n=5302]:
    - l[n=10603]: Tantris unde Tristan.
    - l[n=10604]: nu ich si trîben began,
  - lg@couplet[n=5303]:
    - l[n=10605]: nu bedûhte mich an in zwein,
    - l[n=10606]: si haeten eteswaz in ein.
  - lg@couplet[n=5304]:
    - l[n=10607]: dâ nâch begunde ich trahten
    - l[n=10608]: und anclîchen ahten
  - lg@couplet[n=5305]:
    - l[n=10609]: und vant dô mit den buochstaben,
    - l[n=10610]: die man ze beiden namen sol haben,
  - lg@couplet[n=5306]:
    - l[n=10611]: daz ez allez ein was.
    - l[n=10612]: wan swederthalp ich hin las,
  - lg@couplet[n=5307]:
    - l[n=10613]: sone was ie niemê dar an
    - l[n=10614]: wan Tantris oder Tristan
  - lg@couplet[n=5308]:
    - l[n=10615]: und ie an einem beide.
    - l[n=10616]: nu muoter, nu scheide
  - lg@couplet[n=5309]:
    - l[n=10617]: disen namen Tantris
    - l[n=10618]: in ein tan und in ein tris
  - lg@couplet[n=5310]:
    - l[n=10619]: und sprich daz tris vür daz tan,
    - l[n=10620]: sô sprichestû Tristan.
  - lg@couplet[n=5311]:
    - l[n=10621]: sprich daz tan vür daz tris,
    - l[n=10622]: sô sprichest aber Tantris.'
  - lg@couplet[n=5312]:
    - l[n=10623]: diu muoter segenete sich.
    - l[n=10624]: "'got' sprach si 'der gesegene mich!"
  - lg@couplet[n=5313]:
    - l[n=10625]: von wannen kam dir ie der sin?'
    - l[n=10626]: nu sî drî von im under in
  - lg@couplet[n=5314]:
    - l[n=10627]: geredeten maneger hande,
    - l[n=10628]: diu künigîn diu sande
  - lg@couplet[n=5315]:
    - l[n=10629]: nâch dem künege; der kam dar.
    - l[n=10630]: "'seht, hêrre' sprach si 'nemet war:"
  - lg@couplet[n=5316]:
    - l[n=10631]: ir sult uns einer bete gewern,
    - l[n=10632]: der wir drî ernestlîche gern.
  - lg@couplet[n=5317]:
    - l[n=10633]: tuot ir 'z, ez kumet uns allen wol.'
    - l[n=10634]: "'ich volge, swes ich volgen sol."
  - lg@couplet[n=5318]:
    - l[n=10635]: swaz ir wellet, deist getân.'
    - l[n=10636]: "'habet ir 'z danne an mich verlân?'"
  - lg@couplet[n=5319]:
    - l[n=10637]: sprach aber diu guote künigîn.
    - l[n=10638]: "'jâ, swaz ir wellet, daz sol sîn.'"
  - lg@couplet[n=5320]:
    - l[n=10639]: "'genâde hêrre, deist genuoc."
    - l[n=10640]: hêrre, der mînen bruoder sluoc,
  - lg@couplet[n=5321]:
    - l[n=10641]: Tristan, den hân ich hinne.
    - l[n=10642]: den sult ir iuwer minne
  - lg@couplet[n=5322]:
    - l[n=10643]: und iuwer hulde lâzen hân.
    - l[n=10644]: sîn gewerp der ist alsô getân,
  - lg@couplet[n=5323]:
    - l[n=10645]: daz diu suone vuoge hât.'
    - l[n=10646]: "der künec sprach: 'triuwen, disen rât"
  - lg@couplet[n=5324]:
    - l[n=10647]: den lâze ich baltlîche an dich.
    - l[n=10648]: er gât dich mêre an danne mich.
  - lg@couplet[n=5325]:
    - l[n=10649]: Môrolt dîn bruoder der was dir
    - l[n=10650]: nâher gesippe danne mir.
  - lg@couplet[n=5326]:
    - l[n=10651]: hastu 'z umbe in varen lân,
    - l[n=10652]: wiltû, sô hân ouch ich 'z getan.'
  - lg@couplet[n=5327]:
    - l[n=10653]: Sus seite sî dem künege dô
    - l[n=10654]: Tristandes maere rehte alsô,
  - lg@couplet[n=5328]:
    - l[n=10655]: als er ir selbe sagete.
    - l[n=10656]: diz maere daz behagete
  - lg@couplet[n=5329]:
    - l[n=10657]: 'dem künege wol und sprach ir zuo:'
    - l[n=10658]: "'nu sich, daz er 'z mit triuwen tuo.'"
  - lg@couplet[n=5330]:
    - l[n=10659]: Diu künigîn dô sande
    - l[n=10660]: Brangaenen nâch Tristande.
  - lg@couplet[n=5331]:
    - l[n=10661]: und alse Tristan în gie,
    - l[n=10662]: dem künege er sich ze vüezen lie.
  - lg@couplet[n=5332]:
    - l[n=10663]: "'genâde, hêrre künec!' sprach er."
    - l[n=10664]: "'stât ûf, hêr Tristan, gât her '"
  - lg@couplet[n=5333]:
    - l[n=10665]: sprach Gurmûn 'unde küsset mich.
    - l[n=10666]: ungerne sô verkiuse ich,
  - lg@couplet[n=5334]:
    - l[n=10667]: iedoch verkiuse ich disen zorn,
    - l[n=10668]: sît in die vrouwen hânt verkorn.'
  - lg@couplet[n=5335]:
    - l[n=10669]: "'hêrre' sprach aber Tristan"
    - l[n=10670]: "'an dirre suone dâ ist an"
  - lg@couplet[n=5336]:
    - l[n=10671]: mîn hêrre und beidiu sîniu lant?'
    - l[n=10672]: "'jâ hêrre' sprach Gurmûn zehant."
  - lg@couplet[n=5337]:
    - l[n=10673]: nu disiu suone z' ende kam,
    - l[n=10674]: diu künigîn Tristanden nam
  - lg@couplet[n=5338]:
    - l[n=10675]: und sazte in zuo z' ir tohter nider
    - l[n=10676]: und bat in ouch daz maere wider
  - lg@couplet[n=5339]:
    - l[n=10677]: ir hêrren al von êrste sagen,
    - l[n=10678]: wie ez sich haete dar getragen
  - lg@couplet[n=5340]:
    - l[n=10679]: an allen disen sachen
    - l[n=10680]: beidiu umbe den trachen
  - lg@couplet[n=5341]:
    - l[n=10681]: und umbe des küneges Markes ger.
    - l[n=10682]: daz seite er aber von ende her.
  - lg@couplet[n=5342]:
    - l[n=10683]: "der künec sprach aber: 'hêr Tristan,"
    - l[n=10684]: nu wie bewar ich mich hier an,
  - lg@couplet[n=5343]:
    - l[n=10685]: daz ich der rede gewis sî?'
    - l[n=10686]: "'vil wol, hêrre, ich hân hie bî"
  - lg@couplet[n=5344]:
    - l[n=10687]: mînes hêrren vürsten alle.
    - l[n=10688]: swaz gewisheit iu gevalle,
  - lg@couplet[n=5345]:
    - l[n=10689]: die saget ir mir. diu ist getân,
    - l[n=10690]: die wîle und ich ir einen hân.'
  - lg@couplet[n=5346]:
    - l[n=10691]: Hie mite sô schiet der künic dan.
    - l[n=10692]: die vrouwen unde Tristan
  - lg@couplet[n=5347]:
    - l[n=10693]: die beliben aber eine dâ.
    - l[n=10694]: Tristan nam Paranîsen sâ.
  - lg@couplet[n=5348]:
    - l[n=10695]: "'geselle' sprach er 'gâ hin abe."
    - l[n=10696]: dâ stât ein kiel in der habe,
  - lg@couplet[n=5349]:
    - l[n=10697]: dâ ganc geswâslîche hin
    - l[n=10698]: und vrâge, welher under in
  - lg@couplet[n=5350]:
    - l[n=10699]: Curvenal dâ sî genant.
    - l[n=10700]: dem selben rûne zehant,
  - lg@couplet[n=5351]:
    - l[n=10701]: daz er ze sînem hêrren gê.
    - l[n=10702]: und sage ouch nieman niemê
  - lg@couplet[n=5352]:
    - l[n=10703]: und bringe in lîse, als höfsch du sîs.'
    - l[n=10704]: nu hêrre, daz tet Paranîs.
  - lg@couplet[n=5353]:
    - l[n=10705]: er brâhte in alsô lîse dar,
    - l[n=10706]: daz sîn nieman wart gewar.
  - lg@couplet[n=5354]:
    - l[n=10707]: nu s' în zer kemenâten
    - l[n=10708]: vür die vrouwen trâten,
  - lg@couplet[n=5355]:
    - l[n=10709]: im neic diu küniginne
    - l[n=10710]: und nieman mê dar inne.
  - lg@couplet[n=5356]:
    - l[n=10711]: sine nâmen sîn durch daz niht war,
    - l[n=10712]: er enkam niht alse ein ritter dar.
  - lg@couplet[n=5357]:
    - l[n=10713]: nu Curvenal Tristanden
    - l[n=10714]: den vrouwen under handen
  - lg@couplet[n=5358]:
    - l[n=10715]: vrôlîchen unde gesunden sach,
    - l[n=10716]: 'in franzoiser wîse er sprach:'
  - lg@couplet[n=5359]:
    - l[n=10717]: "'hâ bêâ dûz sire,"
    - l[n=10718]: durch gotes willen, waz tuot ir,
  - lg@couplet[n=5360]:
    - l[n=10719]: daz ir sus wunneclîche
    - l[n=10720]: in disem himelrîche
  - lg@couplet[n=5361]:
    - l[n=10721]: sus lûzet verborgen
    - l[n=10722]: und lât uns in den sorgen?
  - lg@couplet[n=5362]:
    - l[n=10723]: wir wânden alle sîn verlorn.
    - l[n=10724]: biz iezuo haete ich wol gesworn,
  - lg@couplet[n=5363]:
    - l[n=10725]: daz ir niht lebende waeret.
    - l[n=10726]: wie habet ir uns beswaeret!
  - lg@couplet[n=5364]:
    - l[n=10727]: iuwer kiel und iuwer liute
    - l[n=10728]: die geswuoren wol noch hiute
  - lg@couplet[n=5365]:
    - l[n=10729]: und habent ez dâ vür, ir sît tôt,
    - l[n=10730]: und sint mit micheler nôt
  - lg@couplet[n=5366]:
    - l[n=10731]: her unze an dise naht beliben
    - l[n=10732]: und haeten daz in ein getriben,
  - lg@couplet[n=5367]:
    - l[n=10733]: si wolten hînaht hinnen sîn.'
    - l[n=10734]: "'nein' sprach diu guote künigîn"
  - lg@couplet[n=5368]:
    - l[n=10735]: "'er lebet gesunder unde vrô.'"
    - l[n=10736]: und Tristan der begunde dô
  - lg@couplet[n=5369]:
    - l[n=10737]: britûnsch sprechen wider in.
    - l[n=10738]: "'Curvenal' sprach er 'gâ balde hin"
  - lg@couplet[n=5370]:
    - l[n=10739]: und sage hin nider, mîn dinc stê wol
    - l[n=10740]: und ich ez allez enden sol,
  - lg@couplet[n=5371]:
    - l[n=10741]: dâ nâch wir ûz sîn gesant.'
    - l[n=10742]: hie mite sô seite er ime zehant
  - lg@couplet[n=5372]:
    - l[n=10743]: sîne linge al von grunde,
    - l[n=10744]: so er ebeneste kunde.
  - lg@couplet[n=5373]:
    - l[n=10745]: nû er im haete geseit
    - l[n=10746]: sîn gelücke und sîn arbeit,
  - lg@couplet[n=5374]:
    - l[n=10747]: "'nu' sprach er 'balde, gâ hin nider."
    - l[n=10748]: sage mînen lanthêrren wider
  - lg@couplet[n=5375]:
    - l[n=10749]: und ouch den rittern dar zuo,
    - l[n=10750]: daz ir iegelîcher vruo
  - lg@couplet[n=5376]:
    - l[n=10751]: mit sînen dingen sî bereit
    - l[n=10752]: wol gestrichen unde gecleit
  - lg@couplet[n=5377]:
    - l[n=10753]: mit der aller besten wât,
    - l[n=10754]: die ir iegelîcher hât,
  - lg@couplet[n=5378]:
    - l[n=10755]: und nemen mînes boten war.
    - l[n=10756]: swenne ich in den sende dar,
  - lg@couplet[n=5379]:
    - l[n=10757]: sô rîten her ze hove ze mir.
    - l[n=10758]: ouch sende ich morgen vruo ze dir,
  - lg@couplet[n=5380]:
    - l[n=10759]: sô sende mir den cleinen schrîn,
    - l[n=10760]: dâ mîniu cleinoede inne sîn
  - lg@couplet[n=5381]:
    - l[n=10761]: und mîniu cleider dâ mite,
    - l[n=10762]: diu von dem allerbesten snite.
  - lg@couplet[n=5382]:
    - l[n=10763]: dich selben cleide ouch alsô wol,
    - l[n=10764]: alse ein hövesch ritter sol.'
  - lg@couplet[n=5383]:
    - l[n=10765]: Curvenal neic und kêrte dan.
    - l[n=10766]: "Brangaene sprach: 'wer ist der man?"
  - lg@couplet[n=5384]:
    - l[n=10767]: in dunket waerlîche
    - l[n=10768]: hier inne ein himelrîche.
  - lg@couplet[n=5385]:
    - l[n=10769]: weder ist er ritter oder kneht?'
    - l[n=10770]: "'vrouwe, swâ vür ir in geseht,"
  - lg@couplet[n=5386]:
    - l[n=10771]: er ist ein ritter unde ein man.
    - l[n=10772]: dane habet dekeinen zwîvel an,
  - lg@couplet[n=5387]:
    - l[n=10773]: daz disiu sunne nie beschein
    - l[n=10774]: tugenthafter herze kein.'
  - lg@couplet[n=5388]:
    - l[n=10775]: "'â, saelic müeze er iemer sîn!'"
    - l[n=10776]: sprach ietwederiu künigîn
  - lg@couplet[n=5389]:
    - l[n=10777]: und mîn vrou Brangaene ouch dermite,
    - l[n=10778]: diu höfsche und diu wol gesite.
  - lg@couplet[n=5390]:
    - l[n=10779]: Nu Curvenal zem schiffe kam,
    - l[n=10780]: sîne rede ze handen genam
  - lg@couplet[n=5391]:
    - l[n=10781]: dâ nâch, als ime was vür geleit,
    - l[n=10782]: er seite in, alse im was geseit
  - lg@couplet[n=5392]:
    - l[n=10783]: und ouch wie er Tristanden vant.
    - l[n=10784]: nû gebârten sî zehant,
  - lg@couplet[n=5393]:
    - l[n=10785]: rehte alse der tôt ist gewesen
    - l[n=10786]: und von dem tôde ist wider genesen.
  - lg@couplet[n=5394]:
    - l[n=10787]: als vröuten sî sich alle dô.
    - l[n=10788]: dâ wâren aber genuoge vrô
  - lg@couplet[n=5395]:
    - l[n=10789]: durch die lantsuone mêre
    - l[n=10790]: dan durch Tristandes êre.
  - lg@couplet[n=5396]:
    - l[n=10791]: die nîdegen barûne
    - l[n=10792]: si griffen an ir rûne
  - lg@couplet[n=5397]:
    - l[n=10793]: und an ir sprâchen wider als ê.
    - l[n=10794]: si zigen Tristanden aber dô mê
  - lg@couplet[n=5398]:
    - l[n=10795]: durch dise rîchen linge
    - l[n=10796]: zouberlîcher dinge.
  - lg@couplet[n=5399]:
    - l[n=10797]: 'iegelîcher sprach besunder:'
    - l[n=10798]: "'hie merket alle wunder,"
  - lg@couplet[n=5400]:
    - l[n=10799]: waz dirre man wunders kan.
    - l[n=10800]: jâ hêrre, waz kan dirre man,
  - lg@couplet[n=5401]:
    - l[n=10801]: daz er ez allez endet,
    - l[n=10802]: dar an er sich gewendet!'
  - milestone[unit=chapter,n=15]
  - label[lg=deu-Latn]: Das Wahrzeichen
  - lg@couplet[n=5402]:
    - l[n=10803]: Hie mite sô was ouch der tac komen,
    - l[n=10804]: der dâ zem kampfe was genomen,
  - lg@couplet[n=5403]:
    - l[n=10805]: und was vil michel hêrschaft,
    - l[n=10806]: des lantvolkes michel craft
  - lg@couplet[n=5404]:
    - l[n=10807]: vor dem künege in dem sal.
    - l[n=10808]: ouch was dâ maneger hande zal
  - lg@couplet[n=5405]:
    - l[n=10809]: under den guoten knehten.
    - l[n=10810]: si vrâgeten, wer dâ vehten
  - lg@couplet[n=5406]:
    - l[n=10811]: vür die maget Îsolde
    - l[n=10812]: mit dem truhsaezen wolde.
  - lg@couplet[n=5407]:
    - l[n=10813]: diu vrâge gie her unde hin.
    - l[n=10814]: nune was et nieman under in,
  - lg@couplet[n=5408]:
    - l[n=10815]: der iht hier umbe erkande.
    - l[n=10816]: under diu was ouch Tristande
  - lg@couplet[n=5409]:
    - l[n=10817]: sîn schrîn und sîniu cleider komen.
    - l[n=10818]: dâ haete er sunder ûz genomen
  - lg@couplet[n=5410]:
    - l[n=10819]: drî gürtele den vrouwen drîn,
    - l[n=10820]: daz keiserîn noch künigîn
  - lg@couplet[n=5411]:
    - l[n=10821]: nie keinen bezzeren gewan.
    - l[n=10822]: schapel unde vürspan,
  - lg@couplet[n=5412]:
    - l[n=10823]: seckel unde vingerlîn,
    - l[n=10824]: der was ebene vol der schrîn
  - lg@couplet[n=5413]:
    - l[n=10825]: und was daz allez alsô guot,
    - l[n=10826]: daz niemer keines herzen muot
  - lg@couplet[n=5414]:
    - l[n=10827]: des gedenken möhte,
    - l[n=10828]: waz ez bezzer töhte.
  - lg@couplet[n=5415]:
    - l[n=10829]: des enkam ouch nie niht dervan,
    - l[n=10830]: wan alse vil daz Tristan
  - lg@couplet[n=5416]:
    - l[n=10831]: 'im selben dar van genam:'
    - l[n=10832]: einen gürtel, der im rehte kam,
  - lg@couplet[n=5417]:
    - l[n=10833]: ein schapel unde ein spengelîn,
    - l[n=10834]: diu ime gebaere mohten sîn.
  - lg@couplet[n=5418]:
    - l[n=10835]: "'ir schoenen' sprach er 'alle drî,"
    - l[n=10836]: disen schrîn und swaz dar inne sî,
  - lg@couplet[n=5419]:
    - l[n=10837]: dâ mite sô schaffet alle
    - l[n=10838]: und tuot, swaz iu gevalle.'
  - lg@couplet[n=5420]:
    - l[n=10839]: Mit disen maeren gieng er dan.
    - l[n=10840]: sîniu cleider leite er an
  - lg@couplet[n=5421]:
    - l[n=10841]: und kêrte dâ zuo sînen pîn
    - l[n=10842]: und vleiz sich, wie er sich dar în
  - lg@couplet[n=5422]:
    - l[n=10843]: gefeitierte alsô wol,
    - l[n=10844]: als ein volmüete ritter sol.
  - lg@couplet[n=5423]:
    - l[n=10845]: ze wunsche stuonden ime ouch die.
    - l[n=10846]: nu er wider în zen vrouwen gie
  - lg@couplet[n=5424]:
    - l[n=10847]: und sî 'n begunden schouwen,
    - l[n=10848]: nu begunden in die vrouwen
  - lg@couplet[n=5425]:
    - l[n=10849]: durch ir gedanke lâzen gân.
    - l[n=10850]: er dûhte s' alle drî getân
  - lg@couplet[n=5426]:
    - l[n=10851]: schône unde saeliclîche.
    - l[n=10852]: die drî saeldenrîche
  - lg@couplet[n=5427]:
    - l[n=10853]: 'si gedâhten alle in einer vrist:'
    - l[n=10854]: "'zewâre, dirre man der ist"
  - lg@couplet[n=5428]:
    - l[n=10855]: ein menlîch crêatiure;
    - l[n=10856]: sîn wât und sîn figiure
  - lg@couplet[n=5429]:
    - l[n=10857]: si schepfent wol an ime den man.
    - l[n=10858]: si zement sô wol ein ander an.
  - lg@couplet[n=5430]:
    - l[n=10859]: sîn dinc ist allez wol gewant.'
    - l[n=10860]: Nu haete ouch Tristan besant
  - lg@couplet[n=5431]:
    - l[n=10861]: sîne cumpanîe. diu was komen
    - l[n=10862]: und haeten einen stuol genomen
  - lg@couplet[n=5432]:
    - l[n=10863]: nâch ein ander in dem sal.
    - l[n=10864]: dâ gie diu michel werlde al
  - lg@couplet[n=5433]:
    - l[n=10865]: und beschouweten besunder
    - l[n=10866]: der cleidere wunder,
  - lg@couplet[n=5434]:
    - l[n=10867]: diu s' an in allen sâhen.
    - l[n=10868]: genuoge dâ jâhen,
  - lg@couplet[n=5435]:
    - l[n=10869]: ezn getrüege nie sô manic man
    - l[n=10870]: als ebenguotiu cleider an.
  - lg@couplet[n=5436]:
    - l[n=10871]: daz s' aber alle stille swigen,
    - l[n=10872]: dem lantgesinde rede verzigen,
  - lg@couplet[n=5437]:
    - l[n=10873]: 'daz geschach durch die geschiht:'
    - l[n=10874]: sine kunden der lantsprache niht.
  - lg@couplet[n=5438]:
    - l[n=10875]: Hie mite sante ouch der künic în
    - l[n=10876]: einen boten nâch der künigîn,
  - lg@couplet[n=5439]:
    - l[n=10877]: daz sî ze hove kaeme
    - l[n=10878]: und ir tohter zuo z' ir naeme.
  - lg@couplet[n=5440]:
    - l[n=10879]: "'Îsôt' sprach sî 'wol ûf, gâ wir!"
    - l[n=10880]: hêr Tristan, sô belîbet ir.
  - lg@couplet[n=5441]:
    - l[n=10881]: ich tuon zehant nâch iu gesant,
    - l[n=10882]: sô neme iuch Brangaene an ir hant
  - lg@couplet[n=5442]:
    - l[n=10883]: und gât ir zwei nâch uns dar în!'
    - l[n=10884]: "'gerne, vrouwe künigîn.'"
  - lg@couplet[n=5443]:
    - l[n=10885]: sus kam diu küniginne Îsôt,
    - l[n=10886]: daz vrôlîche morgenrôt,
  - lg@couplet[n=5444]:
    - l[n=10887]: und vuorte ir sunnen an ir hant,
    - l[n=10888]: daz wunder von Îlant,
  - lg@couplet[n=5445]:
    - l[n=10889]: die liehten maget Îsôte.
    - l[n=10890]: diu sleich ir morgenrôte
  - lg@couplet[n=5446]:
    - l[n=10891]: lîse unde staetelîche mite
    - l[n=10892]: in einem spor, in einem trite,
  - lg@couplet[n=5447]:
    - l[n=10893]: suoze gebildet über al,
    - l[n=10894]: lanc, ûf gewollen unde smal,
  - lg@couplet[n=5448]:
    - l[n=10895]: gestellet in der waete,
    - l[n=10896]: als sî diu Minne draete
  - lg@couplet[n=5449]:
    - l[n=10897]: ir selber z' einem vederspil,
    - l[n=10898]: dem wunsche z' einem endezil,
  - lg@couplet[n=5450]:
    - l[n=10899]: dâ vür er niemer komen kan.
    - l[n=10900]: si truoc von brûnem samît an
  - lg@couplet[n=5451]:
    - l[n=10901]: roc unde mantel, in dem snite
    - l[n=10902]: von Franze, und was der roc dâ mite
  - lg@couplet[n=5452]:
    - l[n=10903]: dâ engegene, dâ die sîten
    - l[n=10904]: sinkent ûf ir lîten,
  - lg@couplet[n=5453]:
    - l[n=10905]: gefranzet unde g' enget,
    - l[n=10906]: nâhe an ir lîp getwenget
  - lg@couplet[n=5454]:
    - l[n=10907]: mit einem borten, der lac wol,
    - l[n=10908]: dâ der borte ligen sol.
  - lg@couplet[n=5455]:
    - l[n=10909]: der roc der was ir heinlîch,
    - l[n=10910]: er tete sich nâhen zuo der lîch.
  - lg@couplet[n=5456]:
    - l[n=10911]: ern truoc an keiner stat hin dan,
    - l[n=10912]: er suohte allenthalben an
  - lg@couplet[n=5457]:
    - l[n=10913]: al von obene hin ze tal.
    - l[n=10914]: er nam den valt unde den val
  - lg@couplet[n=5458]:
    - l[n=10915]: under den vüezen alse vil,
    - l[n=10916]: als iuwer iegelîcher wil.
  - lg@couplet[n=5459]:
    - l[n=10917]: der mantel was ze vlîze
    - l[n=10918]: mit hermîner wîze
  - lg@couplet[n=5460]:
    - l[n=10919]: innen al ûz gezieret,
    - l[n=10920]: bî zîlen geflottieret.
  - lg@couplet[n=5461]:
    - l[n=10921]: ern was ze kurz noch ze lanc.
    - l[n=10922]: er swebete, dâ er nider sanc,
  - lg@couplet[n=5462]:
    - l[n=10923]: weder zer erden noch enbor.
    - l[n=10924]: dâ stuont ein höfscher zobel vor
  - lg@couplet[n=5463]:
    - l[n=10925]: der mâze, als in diu Mâze sneit,
    - l[n=10926]: weder ze smal noch ze breit,
  - lg@couplet[n=5464]:
    - l[n=10927]: gesprenget, swarz unde grâ.
    - l[n=10928]: swarz unde grâ diu waren dâ
  - lg@couplet[n=5465]:
    - l[n=10929]: alsô gemischet under ein,
    - l[n=10930]: daz ir dewederez dâ schein.
  - lg@couplet[n=5466]:
    - l[n=10931]: der nam ouch sîne crumbe
    - l[n=10932]: rehte an der wîze al umbe,
  - lg@couplet[n=5467]:
    - l[n=10933]: dâ der zobel die vuoge nimet,
    - l[n=10934]: dâ diz bî dem sô wol gezimet.
  - lg@couplet[n=5468]:
    - l[n=10935]: diu tassel dâ diu solten sîn,
    - l[n=10936]: dâ was ein cleinez snuorlîn
  - lg@couplet[n=5469]:
    - l[n=10937]: von wîzen berlîn în getragen.
    - l[n=10938]: dâ haete diu schoene în geslagen
  - lg@couplet[n=5470]:
    - l[n=10939]: ir dûmen von ir linken hant.
    - l[n=10940]: die rehten haete sî gewant
  - lg@couplet[n=5471]:
    - l[n=10941]: hin nider baz, ir wizzet wol,
    - l[n=10942]: dâ man den mantel sliezen sol,
  - lg@couplet[n=5472]:
    - l[n=10943]: und slôz in höfschlîche in ein
    - l[n=10944]: mit ir vingere zwein.
  - lg@couplet[n=5473]:
    - l[n=10945]: vürbaz dâ viel er selbe wider
    - l[n=10946]: und nam den valt al z' ende nider,
  - lg@couplet[n=5474]:
    - l[n=10947]: daz man diz unde daz dâ sach,
    - l[n=10948]: ich meine vederen unde dach.
  - lg@couplet[n=5475]:
    - l[n=10949]: man sach ez inne und ûzen
    - l[n=10950]: und innerthalben lûzen
  - lg@couplet[n=5476]:
    - l[n=10951]: daz bilde, daz diu Minne
    - l[n=10952]: an lîbe und an dem sinne
  - lg@couplet[n=5477]:
    - l[n=10953]: sô schône haete gedraet.
    - l[n=10954]: diu zwei, gedraet unde genaet,
  - lg@couplet[n=5478]:
    - l[n=10955]: diun vollebrâhten nie baz
    - l[n=10956]: ein lebende bilde danne daz.
  - lg@couplet[n=5479]:
    - l[n=10957]: gevedere schâchblicke
    - l[n=10958]: die vlugen dâ snêdicke
  - lg@couplet[n=5480]:
    - l[n=10959]: schâchende dar unde dan.
    - l[n=10960]: ich waene, Îsôt vil manegen man
  - lg@couplet[n=5481]:
    - l[n=10961]: sîn selbes dâ beroubete.
    - l[n=10962]: Si truoc ûf ir houbete
  - lg@couplet[n=5482]:
    - l[n=10963]: einen cirkel von golde
    - l[n=10964]: smal, alse er wesen solde,
  - lg@couplet[n=5483]:
    - l[n=10965]: geworht mit spaehem sinne.
    - l[n=10966]: dâ lâgen gimmen inne,
  - lg@couplet[n=5484]:
    - l[n=10967]: erwünschete steine,
    - l[n=10968]: vil lieht und iedoch cleine,
  - lg@couplet[n=5485]:
    - l[n=10969]: die besten von dem lande.
    - l[n=10970]: smaragde und jachande,
  - lg@couplet[n=5486]:
    - l[n=10971]: saphîre und calcedône,
    - l[n=10972]: und wâren die sô schône
  - lg@couplet[n=5487]:
    - l[n=10973]: wâ unde wâ dar în geleit,
    - l[n=10974]: daz wercmannes wîsheit
  - lg@couplet[n=5488]:
    - l[n=10975]: nâch rehter spâcheite
    - l[n=10976]: nie steine baz geleite.
  - lg@couplet[n=5489]:
    - l[n=10977]: dâ lûhte golt unde golt,
    - l[n=10978]: der cirkel unde Îsolt
  - lg@couplet[n=5490]:
    - l[n=10979]: in widerstrît ein ander an.
    - l[n=10980]: da enwas kein alse wîse man,
  - lg@couplet[n=5491]:
    - l[n=10981]: haete er der steine niht gesehen,
    - l[n=10982]: daz er iemer haete verjehen,
  - lg@couplet[n=5492]:
    - l[n=10983]: daz dâ kein cirkel waere.
    - l[n=10984]: sô gelîch und alse einbaere
  - lg@couplet[n=5493]:
    - l[n=10985]: was ir har dem golde.
    - l[n=10986]: sus gienc Îsôt Îsolde,
  - lg@couplet[n=5494]:
    - l[n=10987]: diu tohter ir muoter bî,
    - l[n=10988]: vrô und aller sorgen vrî.
  - lg@couplet[n=5495]:
    - l[n=10989]: ir trite die wâren unde ir swanc
    - l[n=10990]: gemezzen weder kurz noch lanc
  - lg@couplet[n=5496]:
    - l[n=10991]: und iedoch beider mâze.
    - l[n=10992]: si was an ir gelâze
  - lg@couplet[n=5497]:
    - l[n=10993]: ûfreht und offenbaere.
    - l[n=10994]: gelîch dem sperwaere,
  - lg@couplet[n=5498]:
    - l[n=10995]: gestreichet alse ein papegân.
    - l[n=10996]: si liez ir ougen umbe gân
  - lg@couplet[n=5499]:
    - l[n=10997]: als der valke ûf dem aste.
    - l[n=10998]: ze linde noch ze vaste
  - lg@couplet[n=5500]:
    - l[n=10999]: haeten si beide ir weide.
    - l[n=11000]: si weideten beide
  - lg@couplet[n=5501]:
    - l[n=11001]: als ebene und alse lîse
    - l[n=11002]: und in sô süezer wîse,
  - lg@couplet[n=5502]:
    - l[n=11003]: daz dâ vil lützel ougen was,
    - l[n=11004]: in enwaeren diu zwei spiegelglas
  - lg@couplet[n=5503]:
    - l[n=11005]: ein wunder unde ein wunne.
    - l[n=11006]: diu wunnebernde sunne
  - lg@couplet[n=5504]:
    - l[n=11007]: si breite ir schîn über al,
    - l[n=11008]: si ervröute liute unde sal
  - lg@couplet[n=5505]:
    - l[n=11009]: slîchende neben ir muoter hin.
    - l[n=11010]: si zwô si wâren under in
  - lg@couplet[n=5506]:
    - l[n=11011]: in süezer unmuoze
    - l[n=11012]: mit zweier hande gruoze
  - lg@couplet[n=5507]:
    - l[n=11013]: grüezende unde nîgende,
    - l[n=11014]: sprechende unde swîgende.
  - lg@couplet[n=5508]:
    - l[n=11015]: ir reht was an in beiden
    - l[n=11016]: besetzet unde bescheiden.
  - lg@couplet[n=5509]:
    - l[n=11017]: ir eine gruozte, diu ander neic,
    - l[n=11018]: diu muoter sprach, diu tohter sweic.
  - lg@couplet[n=5510]:
    - l[n=11019]: diz triben die wol gezogen zwô.
    - l[n=11020]: diz was ir unmuoze dô.
  - lg@couplet[n=5511]:
    - l[n=11021]: Nu daz sich Îsôt unde Îsôt,
    - l[n=11022]: diu sunne unde ir morgenrôt,
  - lg@couplet[n=5512]:
    - l[n=11023]: haeten nider gelâzen,
    - l[n=11024]: dem künege bî gesâzen,
  - lg@couplet[n=5513]:
    - l[n=11025]: nu nam der truhsaeze allez war
    - l[n=11026]: und vrâgete her unde dar,
  - lg@couplet[n=5514]:
    - l[n=11027]: wâ der gewaltesaere,
    - l[n=11028]: der vrouwen kempfe waere.
  - lg@couplet[n=5515]:
    - l[n=11029]: des was er unberihtet dâ.
    - l[n=11030]: sîne mâge nam er sâ.
  - lg@couplet[n=5516]:
    - l[n=11031]: der was ein michel her umb in.
    - l[n=11032]: vür den künec sô gieng er hin.
  - lg@couplet[n=5517]:
    - l[n=11033]: dem gerihte antwurte er sich.
    - l[n=11034]: "'nu hêrre' sprach er 'hie bin ich"
  - lg@couplet[n=5518]:
    - l[n=11035]: und vordere mîn kampfreht.
    - l[n=11036]: wâ ist nû der guote kneht,
  - lg@couplet[n=5519]:
    - l[n=11037]: der mich an mînen êren
    - l[n=11038]: hie waenet umbe kêren?
  - lg@couplet[n=5520]:
    - l[n=11039]: ich hân noch vriunde unde man.
    - l[n=11040]: 'ouch ist mîn reht sô guot hier an:'
  - lg@couplet[n=5521]:
    - l[n=11041]: tuot mir daz lantreht, alse ez sol.
    - l[n=11042]: ich geteidinge wol.
  - lg@couplet[n=5522]:
    - l[n=11043]: gewalt entsitze ich cleine,
    - l[n=11044]: ir entuot ez danne al eine.'
  - lg@couplet[n=5523]:
    - l[n=11045]: "'Truhsaeze' sprach diu künigîn"
    - l[n=11046]: "'sol dirre kampf unwendic sîn,"
  - lg@couplet[n=5524]:
    - l[n=11047]: sone weiz ich rehte, waz getuo.
    - l[n=11048]: ich bin dar ungewarnet zuo.
  - lg@couplet[n=5525]:
    - l[n=11049]: und zwâre woltestû 'n noch lân
    - l[n=11050]: ûf solhe rede understân,
  - lg@couplet[n=5526]:
    - l[n=11051]: daz Îsôt dirre maere
    - l[n=11052]: ledic und âne waere,
  - lg@couplet[n=5527]:
    - l[n=11053]: truhsaeze, zwâre ez kaeme dir
    - l[n=11054]: ze alse guoten staten als ir.'
  - lg@couplet[n=5528]:
    - l[n=11055]: "'ledic?' sprach der ander dô"
    - l[n=11056]: "'jâ vrouwe, ir taetet ouch alsô,"
  - lg@couplet[n=5529]:
    - l[n=11057]: ir liezet ouch gewunnen spil.
    - l[n=11058]: swaz ir geredet, ich waene, ich wil
  - lg@couplet[n=5530]:
    - l[n=11059]: mit vrumen und mit êren
    - l[n=11060]: von disem spile kêren.
  - lg@couplet[n=5531]:
    - l[n=11061]: ich haete michel arbeit
    - l[n=11062]: unsinneclîchen an geleit,
  - lg@couplet[n=5532]:
    - l[n=11063]: solte ich nû dar vone gân.
    - l[n=11064]: vrouwe, ich wil iuwer tohter hân.
  - lg@couplet[n=5533]:
    - l[n=11065]: daz ist daz ende dar an.
    - l[n=11066]: ir wizzet in sô wol, den man,
  - lg@couplet[n=5534]:
    - l[n=11067]: der den trachen dâ sluoc.
    - l[n=11068]: den bringet, sô ist der rede genuoc.'
  - lg@couplet[n=5535]:
    - l[n=11069]: "'Truhsaeze' sprach diu künigîn"
    - l[n=11070]: "'ich hoere wol, ez muoz et sîn."
  - lg@couplet[n=5536]:
    - l[n=11071]: ich muoz mîn selbe nemen war.'
    - l[n=11072]: si wincte Paranîse dar.
  - lg@couplet[n=5537]:
    - l[n=11073]: "'gâ hin' sprach sî 'und brinc den man.'"
    - l[n=11074]: nu sâhen s' alle ein ander an,
  - lg@couplet[n=5538]:
    - l[n=11075]: ritter und barûne.
    - l[n=11076]: under in wart michel rûne,
  - lg@couplet[n=5539]:
    - l[n=11077]: vil vrâge und manic maere,
    - l[n=11078]: wer der kempfe waere.
  - lg@couplet[n=5540]:
    - l[n=11079]: nune wiste ez ir dekeiner dâ.
    - l[n=11080]: Hie mite kam ouch geslichen sâ
  - lg@couplet[n=5541]:
    - l[n=11081]: diu stolze Brangaene,
    - l[n=11082]: daz schoene volmaene,
  - lg@couplet[n=5542]:
    - l[n=11083]: und vuorte ze handen
    - l[n=11084]: ir geverten Tristanden.
  - lg@couplet[n=5543]:
    - l[n=11085]: diu stolze und diu wol gesite
    - l[n=11086]: si gieng im sitelîche mite,
  - lg@couplet[n=5544]:
    - l[n=11087]: an lîbe und an gelâze
    - l[n=11088]: liutsaelic ûzer mâze,
  - lg@couplet[n=5545]:
    - l[n=11089]: ir muotes stolz unde vrî.
    - l[n=11090]: ouch gieng ir ir geverte bî
  - lg@couplet[n=5546]:
    - l[n=11091]: in stolzlîcher wîse.
    - l[n=11092]: des dinc was ouch ze prîse
  - lg@couplet[n=5547]:
    - l[n=11093]: und ze wunder ûf geleit
    - l[n=11094]: an iegelîcher saelekeit,
  - lg@couplet[n=5548]:
    - l[n=11095]: diu den ritter schepfen sol.
    - l[n=11096]: ez stuont allez an im wol,
  - lg@couplet[n=5549]:
    - l[n=11097]: daz ze ritters lobe stât.
    - l[n=11098]: sîn geschepfede und sîn wât
  - lg@couplet[n=5550]:
    - l[n=11099]: die gehullen wunneclîche in ein.
    - l[n=11100]: si bildeten under in zwein
  - lg@couplet[n=5551]:
    - l[n=11101]: einen ritterlîchen man.
    - l[n=11102]: er truoc cyclâdes cleider an,
  - lg@couplet[n=5552]:
    - l[n=11103]: diu wâren ûzer mâze rîch,
    - l[n=11104]: vremede unde lobelîch.
  - lg@couplet[n=5553]:
    - l[n=11105]: sine wâren niht von hove geben.
    - l[n=11106]: daz golt daz was dar în geweben
  - lg@couplet[n=5554]:
    - l[n=11107]: niht in der hovemâze.
    - l[n=11108]: die sîdenen strâze
  - lg@couplet[n=5555]:
    - l[n=11109]: 'die kôs man kûmelîche dâ:'
    - l[n=11110]: si wâren wâ unde wâ
  - lg@couplet[n=5556]:
    - l[n=11111]: sô mit dem golde ertrenket
    - l[n=11112]: und in daz golt versenket,
  - lg@couplet[n=5557]:
    - l[n=11113]: daz man daz werc dâ kûme sach.
    - l[n=11114]: ein netze daz was ûf daz dach
  - lg@couplet[n=5558]:
    - l[n=11115]: von cleinen berlîn getragen.
    - l[n=11116]: die maschen alse wît geslagen,
  - lg@couplet[n=5559]:
    - l[n=11117]: als ein hant an der breite hât.
    - l[n=11118]: dar durch sô bran der cyclât
  - lg@couplet[n=5560]:
    - l[n=11119]: rehte alse ein glüejender kol.
    - l[n=11120]: er was von timît innen vol,
  - lg@couplet[n=5561]:
    - l[n=11121]: vil brûner danne ein vîolate,
    - l[n=11122]: rehte ebenbrûn der gloien blate.
  - lg@couplet[n=5562]:
    - l[n=11123]: der selbe pfelle der tet sich
    - l[n=11124]: an den valt und an den strich
  - lg@couplet[n=5563]:
    - l[n=11125]: alse nâhe und alse wol,
    - l[n=11126]: als ein pfelle beste sol.
  - lg@couplet[n=5564]:
    - l[n=11127]: er stuont dem lobelîchen man
    - l[n=11128]: wol unde lobelîchen an
  - lg@couplet[n=5565]:
    - l[n=11129]: und alle wîs nâch sîner ger.
    - l[n=11130]: _f sînem houbete truoc er
  - lg@couplet[n=5566]:
    - l[n=11131]: von spaehem werke spaehen schîn,
    - l[n=11132]: ein wunneclîch schapelekîn,
  - lg@couplet[n=5567]:
    - l[n=11133]: daz rehte alsam ein kerze bran.
    - l[n=11134]: dâ lûhten alse sterne van
  - lg@couplet[n=5568]:
    - l[n=11135]: topâzen und sardîne,
    - l[n=11136]: crisolîten und rubîne.
  - lg@couplet[n=5569]:
    - l[n=11137]: ez was lieht unde clâr,
    - l[n=11138]: ez haete im houbet unde hâr
  - lg@couplet[n=5570]:
    - l[n=11139]: clârlîchen umbevangen.
    - l[n=11140]: sus kam er în gegangen
  - lg@couplet[n=5571]:
    - l[n=11141]: rîch unde hôhe gemuot.
    - l[n=11142]: sîn gebâr was hêrlîch unde guot.
  - lg@couplet[n=5572]:
    - l[n=11143]: al sîn geverte daz was rîch.
    - l[n=11144]: er was selbe rîlîch
  - lg@couplet[n=5573]:
    - l[n=11145]: an allen sînen sachen.
    - l[n=11146]: si begunden ime rûm machen,
  - lg@couplet[n=5574]:
    - l[n=11147]: dâ er zem palas în gie.
    - l[n=11148]: hie mite sô wurden sîn ouch die
  - lg@couplet[n=5575]:
    - l[n=11149]: von Curnewâle gewar.
    - l[n=11150]: si sprungen vrôlîche dar,
  - lg@couplet[n=5576]:
    - l[n=11151]: si gruozten unde enpfiengen,
    - l[n=11152]: dâ sî bihanden giengen,
  - lg@couplet[n=5577]:
    - l[n=11153]: Brangaenen und Tristanden.
    - l[n=11154]: si nâmen sî ze handen
  - lg@couplet[n=5578]:
    - l[n=11155]: die geverten beide, sî und in,
    - l[n=11156]: und condewierten s' under in
  - lg@couplet[n=5579]:
    - l[n=11157]: schône unde hêrlîche
    - l[n=11158]: hin vür daz künicrîche.
  - lg@couplet[n=5580]:
    - l[n=11159]: Künec, ietweder künigîn
    - l[n=11160]: 'si tâten ime ir tugende schîn:'
  - lg@couplet[n=5581]:
    - l[n=11161]: si stuonden ûf und gruozten in.
    - l[n=11162]: Tristan der neic in allen drîn.
  - lg@couplet[n=5582]:
    - l[n=11163]: dâ nâch gruozten si drîe
    - l[n=11164]: Tristandes cumpanîe
  - lg@couplet[n=5583]:
    - l[n=11165]: hêrlîche und alsô wol,
    - l[n=11166]: als man von rehte hêrren sol.
  - lg@couplet[n=5584]:
    - l[n=11167]: Hie mite kam al diu ritterschaft
    - l[n=11168]: zuo gedrungen herhaft
  - lg@couplet[n=5585]:
    - l[n=11169]: und gruozten die geste,
    - l[n=11170]: der geverte ir keiner weste.
  - lg@couplet[n=5586]:
    - l[n=11171]: jene bekanden aber iesâ
    - l[n=11172]: ir vetere unde ir mâge dâ,
  - lg@couplet[n=5587]:
    - l[n=11173]: die von Curnewâle z' Îlant
    - l[n=11174]: ze zinse wâren gesant.
  - lg@couplet[n=5588]:
    - l[n=11175]: dâ lief vor vröuden manic man
    - l[n=11176]: veter unde mâge weinende an.
  - lg@couplet[n=5589]:
    - l[n=11177]: vröude unde clage der was dâ vil,
    - l[n=11178]: der ich niht sunder rechen wil.
  - lg@couplet[n=5590]:
    - l[n=11179]: der künec dô Tristanden nam
    - l[n=11180]: selb andern, alse er dar kam,
  - lg@couplet[n=5591]:
    - l[n=11181]: in und Brangaenen die mein ich,
    - l[n=11182]: unde sazte sî ze sich
  - lg@couplet[n=5592]:
    - l[n=11183]: und vuogete aber under in daz,
    - l[n=11184]: daz Tristan innerthalben saz.
  - lg@couplet[n=5593]:
    - l[n=11185]: sô sâzen anderthalben sîn
    - l[n=11186]: die saeligen zwô künigîn.
  - lg@couplet[n=5594]:
    - l[n=11187]: ritter und barûne,
    - l[n=11188]: Tristandes cumpanjûne,
  - lg@couplet[n=5595]:
    - l[n=11189]: die sâzen ûf den esterîch.
    - l[n=11190]: und aber alsô, daz iegelîch
  - lg@couplet[n=5596]:
    - l[n=11191]: dem gerihte under ougen sach,
    - l[n=11192]: und sâhen, swaz sô dâ geschach.
  - lg@couplet[n=5597]:
    - l[n=11193]: Hie mite huop von Tristande
    - l[n=11194]: daz gesinde von dem lande
  - lg@couplet[n=5598]:
    - l[n=11195]: manec gerûne und manic zale.
    - l[n=11196]: ich weiz ez wol, daz in dem sale
  - lg@couplet[n=5599]:
    - l[n=11197]: ûz maneges mannes munde
    - l[n=11198]: lobebrunnen vil begunde
  - lg@couplet[n=5600]:
    - l[n=11199]: ûf wallen unde enspringen
    - l[n=11200]: von allen sînen dingen.
  - lg@couplet[n=5601]:
    - l[n=11201]: si sageten ime lob unde prîs
    - l[n=11202]: maneger hande und manege wîs.
  - lg@couplet[n=5602]:
    - l[n=11203]: 'ir genuoge sprâchen daz:'
    - l[n=11204]: "'wâ geschuof ie got figiure baz"
  - lg@couplet[n=5603]:
    - l[n=11205]: ze ritterlîchem rehte?
    - l[n=11206]: hî, wie ist er ze vehte
  - lg@couplet[n=5604]:
    - l[n=11207]: und ze kampfwîse
    - l[n=11208]: gestellet sô ze prîse!
  - lg@couplet[n=5605]:
    - l[n=11209]: wie sint diu cleider, diu er treit,
    - l[n=11210]: sô rîlîchen ûf geleit!
  - lg@couplet[n=5606]:
    - l[n=11211]: ezn gesach nie man in Îlant
    - l[n=11212]: sus rehte keiserlîch gewant.
  - lg@couplet[n=5607]:
    - l[n=11213]: sîn massenîe diust gecleit
    - l[n=11214]: mit küniclîcher rîcheit.
  - lg@couplet[n=5608]:
    - l[n=11215]: und waerlîche, swer er sî
    - l[n=11216]: erst muotes unde guotes vrî.'
  - lg@couplet[n=5609]:
    - l[n=11217]: alsolher rede was dâ genuoc.
    - l[n=11218]: der truhsaeze der truoc
  - lg@couplet[n=5610]:
    - l[n=11219]: den ezzich in den ougen.
    - l[n=11220]: diu rede ist âne lougen.
  - lg@couplet[n=5611]:
    - l[n=11221]: Nu hiez man ruofen in den sal
    - l[n=11222]: eine stille über al.
  - lg@couplet[n=5612]:
    - l[n=11223]: diz was getân. nu daz geschach,
    - l[n=11224]: daz nieman wort noch halbez sprach,
  - lg@couplet[n=5613]:
    - l[n=11225]: "der künic sprach: 'truhsaeze, sprich,"
    - l[n=11226]: wes vermizzest dû dich?'
  - lg@couplet[n=5614]:
    - l[n=11227]: "'hêrre, ich sluoc den serpant.'"
    - l[n=11228]: 'der gast stuont ûf und sprach zehant:'
  - lg@couplet[n=5615]:
    - l[n=11229]: "'hêrre, ir entâtet.' 'hêrre, ich tete,"
    - l[n=11230]: ich bewaere ez wol an dirre stete.'
  - lg@couplet[n=5616]:
    - l[n=11231]: "'mit waz bewaerde?' sprach Tristan."
    - l[n=11232]: "'diz houbet, seht, daz brâhte ich dan.'"
  - lg@couplet[n=5617]:
    - l[n=11233]: "'hêrre künec' sprach Tristan dô"
    - l[n=11234]: "'sît er des houbetes sô"
  - lg@couplet[n=5618]:
    - l[n=11235]: ze bewaerde wil jehen,
    - l[n=11236]: sô heizet in daz houbet sehen.
  - lg@couplet[n=5619]:
    - l[n=11237]: vindet man die zungen dâ,
    - l[n=11238]: ich entwîche mînes rehtes sâ
  - lg@couplet[n=5620]:
    - l[n=11239]: und wil von mîme criege gân.'
    - l[n=11240]: sus wart daz houbet ûf getân
  - lg@couplet[n=5621]:
    - l[n=11241]: und niht dar inne vunden.
    - l[n=11242]: Tristan hiez an den stunden
  - lg@couplet[n=5622]:
    - l[n=11243]: 'die zungen bringen: diu kam dar.'
    - l[n=11244]: "'ir hêrren' sprach er 'nemet war"
  - lg@couplet[n=5623]:
    - l[n=11245]: und seht, ob sî des trachen sî.'
    - l[n=11246]: nu stuonden si 's im alle bî
  - lg@couplet[n=5624]:
    - l[n=11247]: und jahen 's al gemeine
    - l[n=11248]: wan der truhsaeze al eine,
  - lg@couplet[n=5625]:
    - l[n=11249]: der wolte ez widerreden ie.
    - l[n=11250]: nune wiste er aber rehte wie.
  - lg@couplet[n=5626]:
    - l[n=11251]: der veige der begunde
    - l[n=11252]: mit zungen und mit munde,
  - lg@couplet[n=5627]:
    - l[n=11253]: mit rede und mit gedanken
    - l[n=11254]: schranken unde wanken.
  - lg@couplet[n=5628]:
    - l[n=11255]: ern kunde sprechen noch gelân,
    - l[n=11256]: ern wiste, waz gebaerde hân.
  - lg@couplet[n=5629]:
    - l[n=11257]: "'ir hêrren alle' sprach Tristan"
    - l[n=11258]: "'hie merket alle wunder an,"
  - lg@couplet[n=5630]:
    - l[n=11259]: wie sich diz hie zuo habe getragen.
    - l[n=11260]: dô ich den trachen haete erslagen
  - lg@couplet[n=5631]:
    - l[n=11261]: und ime mit lîhter arbeit
    - l[n=11262]: ûz sînem tôten rachen sneit
  - lg@couplet[n=5632]:
    - l[n=11263]: dise zungen und si dannen truoc,
    - l[n=11264]: daz er in sider ze tôde sluoc.'
  - lg@couplet[n=5633]:
    - l[n=11265]: 'die hêrren sprâchen alle:'
    - l[n=11266]: "'an disem lantschalle"
  - lg@couplet[n=5634]:
    - l[n=11267]: ist lützel êren bejaget.
    - l[n=11268]: swaz ieman sprichet oder gesaget,
  - lg@couplet[n=5635]:
    - l[n=11269]: unser iegelîch der weiz daz wol,
    - l[n=11270]: ob man ze rehte reden sol,
  - lg@couplet[n=5636]:
    - l[n=11271]: der aller êrest dar kam
    - l[n=11272]: und die zungen dâ nam,
  - lg@couplet[n=5637]:
    - l[n=11273]: der sluoc ouch den serpant.'
    - l[n=11274]: des wart gevolget zehant.
  - lg@couplet[n=5638]:
    - l[n=11275]: Nu daz dem valschen gebrast
    - l[n=11276]: unde der valschelôse gast
  - lg@couplet[n=5639]:
    - l[n=11277]: des hoves volge gewan,
    - l[n=11278]: "'hêr künec' sprach aber Tristan"
  - lg@couplet[n=5640]:
    - l[n=11279]: "'nu sît der triuwen gemant:"
    - l[n=11280]: iuwer tohter stât in mîner hant.'
  - lg@couplet[n=5641]:
    - l[n=11281]: "der künec sprach: 'hêrre, des gihe ich,"
    - l[n=11282]: als ir gelobetet wider mich.'
  - lg@couplet[n=5642]:
    - l[n=11283]: "'nein hêrre' sprach der valsche dô"
    - l[n=11284]: "'durch got ensprechet niht alsô."
  - lg@couplet[n=5643]:
    - l[n=11285]: swie 'z hier umbe ergangen sî,
    - l[n=11286]: dâ ist zewâre untriuwe bî
  - lg@couplet[n=5644]:
    - l[n=11287]: und ist mit valsche hie zuo komen.
    - l[n=11288]: ê aber mir werde benomen
  - lg@couplet[n=5645]:
    - l[n=11289]: mîn êre mit unrehte,
    - l[n=11290]: si muoz mir ê mit vehte
  - lg@couplet[n=5646]:
    - l[n=11291]: und mit kampfe hin gân.
    - l[n=11292]: hêrre, ich wil den kampf bestân.'
  - lg@couplet[n=5647]:
    - l[n=11293]: "'truhsaeze' sprach diu wîse Îsôt"
    - l[n=11294]: "'du teidingest âne nôt."
  - lg@couplet[n=5648]:
    - l[n=11295]: mit wem wiltû kampfrehten?
    - l[n=11296]: dirre hêrre wil niht vehten.
  - lg@couplet[n=5649]:
    - l[n=11297]: er hât doch an Îsolde
    - l[n=11298]: behabet, daz er wolde.
  - lg@couplet[n=5650]:
    - l[n=11299]: er waere tumber danne ein kint
    - l[n=11300]: und vaehte er mit dir umbe den wint.'
  - lg@couplet[n=5651]:
    - l[n=11301]: "'war umbe, vrouwe?' sprach Tristan"
    - l[n=11302]: "'ê danne er jehe, daz wir 'n hier an"
  - lg@couplet[n=5652]:
    - l[n=11303]: gewalten unde unrehten,
    - l[n=11304]: ich wil ê mit im vehten.
  - lg@couplet[n=5653]:
    - l[n=11305]: hêrre unde vrouwe, sprechet dar,
    - l[n=11306]: gebietet ime daz, daz er var
  - lg@couplet[n=5654]:
    - l[n=11307]: wol balde wâfenen sich.
    - l[n=11308]: bereite sich, als tuon ich mich.'
  - lg@couplet[n=5655]:
    - l[n=11309]: Alse der truhsaeze sach,
    - l[n=11310]: daz sich diu rede ze kampfe brach,
  - lg@couplet[n=5656]:
    - l[n=11311]: sîne mâge und sîne man
    - l[n=11312]: die nam er alle und gie dan
  - lg@couplet[n=5657]:
    - l[n=11313]: an eine sprâche sunder
    - l[n=11314]: und suohte rât hier under.
  - lg@couplet[n=5658]:
    - l[n=11315]: nu dûhte sî daz maere
    - l[n=11316]: sô rehte lasterbaere,
  - lg@couplet[n=5659]:
    - l[n=11317]: daz er dâ lützel râtes vant.
    - l[n=11318]: 'ir iegelîcher sprach zehant:'
  - lg@couplet[n=5660]:
    - l[n=11319]: "'truhsaeze, dîniu tagedinc"
    - l[n=11320]: diu haeten boesen ursprinc,
  - lg@couplet[n=5661]:
    - l[n=11321]: ze boesem ende sint s' ouch komen.
    - l[n=11322]: waz hâstû dich an genomen?
  - lg@couplet[n=5662]:
    - l[n=11323]: wiltû dich mit unrehte
    - l[n=11324]: bieten ze vehte,
  - lg@couplet[n=5663]:
    - l[n=11325]: daz gât dir waetlîch an daz leben.
    - l[n=11326]: waz râtes müge wir dir gegeben?
  - lg@couplet[n=5664]:
    - l[n=11327]: hiene gehoeret rât noch êre zuo.
    - l[n=11328]: verliusest dû daz leben nuo
  - lg@couplet[n=5665]:
    - l[n=11329]: ze gâr verlorner êre,
    - l[n=11330]: so ist aber des schaden noch mêre.
  - lg@couplet[n=5666]:
    - l[n=11331]: und dunket alle und sehen daz wol,
    - l[n=11332]: der wider dich dâ vehten sol,
  - lg@couplet[n=5667]:
    - l[n=11333]: derst ein geherzet man zer nôt.
    - l[n=11334]: bestâstu 'n, zwâre ez ist dîn tôt.
  - lg@couplet[n=5668]:
    - l[n=11335]: sît dich des vâlandes rât
    - l[n=11336]: verrâten an den êren hât,
  - lg@couplet[n=5669]:
    - l[n=11337]: sô behabe dînen lîp doch.
    - l[n=11338]: versuoche unde besich noch,
  - lg@couplet[n=5670]:
    - l[n=11339]: ob diz laster und die lüge
    - l[n=11340]: ieman hin gelegen müge
  - lg@couplet[n=5671]:
    - l[n=11341]: mit keiner slahte maere.'
    - l[n=11342]: 'dô sprach der lügenaere:'
  - lg@couplet[n=5672]:
    - l[n=11343]: "'wie welt ir, daz ich daz getuo?'"
    - l[n=11344]: "'dâ râte wir dir kurze zuo."
  - lg@couplet[n=5673]:
    - l[n=11345]: gâ wider în unde gich,
    - l[n=11346]: dîne vriunt die heizen dich
  - lg@couplet[n=5674]:
    - l[n=11347]: dise vorderunge varen lân.
    - l[n=11348]: nu wellestû dâ von gân.'
  - lg@couplet[n=5675]:
    - l[n=11349]: der truhsaeze tete alsô.
    - l[n=11350]: er gie wider în und seite dô,
  - lg@couplet[n=5676]:
    - l[n=11351]: sîne mâge und sîne man
    - l[n=11352]: die haeten in genomen dâ van,
  - lg@couplet[n=5677]:
    - l[n=11353]: nu wolte er ouch dâ von sîn.
    - l[n=11354]: "'truhsaeze' sprach diu künigîn"
  - lg@couplet[n=5678]:
    - l[n=11355]: "'dazn wânde ich niemer geleben,"
    - l[n=11356]: daz du iemer soltest ûf gegeben
  - lg@couplet[n=5679]:
    - l[n=11357]: alse gar gewunnen spil.'
    - l[n=11358]: alsolhes spottes wart dâ vil
  - lg@couplet[n=5680]:
    - l[n=11359]: getriben über den palas.
    - l[n=11360]: der arme truhsaeze was
  - lg@couplet[n=5681]:
    - l[n=11361]: ir gîge unde ir rotte.
    - l[n=11362]: si triben in mit spotte
  - lg@couplet[n=5682]:
    - l[n=11363]: umbe und umbe als einen bal.
    - l[n=11364]: dâ wart von spotte michel schal.
  - lg@couplet[n=5683]:
    - l[n=11365]: sus nam der valsch ein ende
    - l[n=11366]: mit offenlîcher schende.
  - milestone[unit=chapter,n=16]
  - label[lg=deu-Latn]: Der Minnetrank
  - lg@couplet[n=5684]:
    - l[n=11367]: Dô disiu rede g' endet was,
    - l[n=11368]: der künec seite in den palas
  - lg@couplet[n=5685]:
    - l[n=11369]: sînes landes cumpanjûnen,
    - l[n=11370]: rittern und barûnen,
  - lg@couplet[n=5686]:
    - l[n=11371]: daz diz Tristan waere,
    - l[n=11372]: und kündete in diz maere,
  - lg@couplet[n=5687]:
    - l[n=11373]: als er ez haete vernomen,
    - l[n=11374]: war umbe er z' Îlant waere komen
  - lg@couplet[n=5688]:
    - l[n=11375]: und wie er gelobet haete,
    - l[n=11376]: er solte ez ime dâ staete
  - lg@couplet[n=5689]:
    - l[n=11377]: mit Markes vürsten machen
    - l[n=11378]: mit allen den sachen,
  - lg@couplet[n=5690]:
    - l[n=11379]: als er im vor benande.
    - l[n=11380]: daz gesinde von Îlande
  - lg@couplet[n=5691]:
    - l[n=11381]: waz dirre maere sêre vrô.
    - l[n=11382]: die lanthêrren sprâchen dô,
  - lg@couplet[n=5692]:
    - l[n=11383]: daz diu suone waere
    - l[n=11384]: gevellic unde gebaere,
  - lg@couplet[n=5693]:
    - l[n=11385]: wan langez hazzen under in
    - l[n=11386]: tribe ie die zît mit schaden hin.
  - lg@couplet[n=5694]:
    - l[n=11387]: der künec gebôt unde bat,
    - l[n=11388]: daz in Tristan an der stat
  - lg@couplet[n=5695]:
    - l[n=11389]: der rede gewis taete,
    - l[n=11390]: als er 'm gelobet haete.
  - lg@couplet[n=5696]:
    - l[n=11391]: 'er tete ouch alsô: Tristan'
    - l[n=11392]: und alle sînes hêrren man
  - lg@couplet[n=5697]:
    - l[n=11393]: die swuoren zuo dem mâle
    - l[n=11394]: daz lant ze Curnewâle
  - lg@couplet[n=5698]:
    - l[n=11395]: ze morgengâbe Îsolde,
    - l[n=11396]: und daz si wesen solde
  - lg@couplet[n=5699]:
    - l[n=11397]: vrouwe über allez Engelant.
    - l[n=11398]: Hie mite bevalch Gurmûn zehant
  - lg@couplet[n=5700]:
    - l[n=11399]: Îsolde hant von hande
    - l[n=11400]: ir vînde Tristande.
  - lg@couplet[n=5701]:
    - l[n=11401]: 'ir vînde spriche ich umbe daz:'
    - l[n=11402]: si was im dannoch gehaz.
  - lg@couplet[n=5702]:
    - l[n=11403]: Tristan der nam s' an sîne hant.
    - l[n=11404]: "'künec' sprach er 'hêrre von Îlant,"
  - lg@couplet[n=5703]:
    - l[n=11405]: wir biten iuch, mîn vrouwe und ich,
    - l[n=11406]: daz ir durch sî und ouch durch mich,
  - lg@couplet[n=5704]:
    - l[n=11407]: ez sîn ritter oder kint,
    - l[n=11408]: die her ze zinse geben sint
  - lg@couplet[n=5705]:
    - l[n=11409]: von Curnwal und von Engelant,
    - l[n=11410]: die suln in mîner vrouwen hant
  - lg@couplet[n=5706]:
    - l[n=11411]: billîchen und von rehte sîn,
    - l[n=11412]: wan si ist der lande künigîn,
  - lg@couplet[n=5707]:
    - l[n=11413]: daz ir ir die lâzet vrî.'
    - l[n=11414]: "'vil gerne' sprach der künec 'daz sî."
  - lg@couplet[n=5708]:
    - l[n=11415]: eist wol mit mînen minnen,
    - l[n=11416]: varnt s' alle mit iu hinnen.'
  - lg@couplet[n=5709]:
    - l[n=11417]: der maere wart manc herze vrô.
    - l[n=11418]: Tristan der hiez gewinnen dô
  - lg@couplet[n=5710]:
    - l[n=11419]: einen kiel ze sînem kiele
    - l[n=11420]: und daz ouch der geviele
  - lg@couplet[n=5711]:
    - l[n=11421]: im selben unde Îsolde
    - l[n=11422]: und dâ zuo, swem er wolde.
  - lg@couplet[n=5712]:
    - l[n=11423]: und alse ouch der bereit wart,
    - l[n=11424]: Tristan bereite sich zer vart.
  - lg@couplet[n=5713]:
    - l[n=11425]: in allen den enden,
    - l[n=11426]: dâ man die ellenden
  - lg@couplet[n=5714]:
    - l[n=11427]: ze hove und in dem lande vant,
    - l[n=11428]: die besande man zehant.
  - lg@couplet[n=5715]:
    - l[n=11429]: Die wîle und sich ouch Tristan
    - l[n=11430]: mit sînen lantgesellen dan
  - lg@couplet[n=5716]:
    - l[n=11431]: bereite unde berihtete,
    - l[n=11432]: die wîle sô betihtete
  - lg@couplet[n=5717]:
    - l[n=11433]: Îsôt diu wîse künigîn
    - l[n=11434]: in ein glasevezzelîn
  - lg@couplet[n=5718]:
    - l[n=11435]: einen tranc von minnen,
    - l[n=11436]: mit alsô cleinen sinnen
  - lg@couplet[n=5719]:
    - l[n=11437]: ûf geleit und vor bedâht,
    - l[n=11438]: 'mit solher crefte vollebrâht:'
  - lg@couplet[n=5720]:
    - l[n=11439]: mit sweme sîn ieman getranc,
    - l[n=11440]: den muose er âne sînen danc
  - lg@couplet[n=5721]:
    - l[n=11441]: vor allen dingen meinen
    - l[n=11442]: und er dâ wider in einen.
  - lg@couplet[n=5722]:
    - l[n=11443]: in was ein tôt unde ein leben,
    - l[n=11444]: ein triure, ein vröude samet gegeben.
  - lg@couplet[n=5723]:
    - l[n=11445]: den tranc den nam diu wîse,
    - l[n=11446]: si sprach Brangaenen lîse.
  - lg@couplet[n=5724]:
    - l[n=11447]: "'Brangaene' sprach si 'niftel mîn,"
    - l[n=11448]: lâ dir die rede niht swaere sîn,
  - lg@couplet[n=5725]:
    - l[n=11449]: du solt mit mîner tohter hin.
    - l[n=11450]: dâ nâch sô stelle dînen sin.
  - lg@couplet[n=5726]:
    - l[n=11451]: swaz ich dir sage, daz vernim.
    - l[n=11452]: diz glas mit disem tranke nim,
  - lg@couplet[n=5727]:
    - l[n=11453]: daz habe in dîner huote
    - l[n=11454]: hüete es vor allem guote.
  - lg@couplet[n=5728]:
    - l[n=11455]: sich, daz es ûf der erde
    - l[n=11456]: ieman innen werde.
  - lg@couplet[n=5729]:
    - l[n=11457]: bewar mit allem vlîze
    - l[n=11458]: daz es ieman enbîze.
  - lg@couplet[n=5730]:
    - l[n=11459]: 'vlîze dich wol starke:'
    - l[n=11460]: swenne Îsôt unde Marke
  - lg@couplet[n=5731]:
    - l[n=11461]: in ein der minne komen sîn,
    - l[n=11462]: sô schenke in disen tranc vür wîn
  - lg@couplet[n=5732]:
    - l[n=11463]: und lâ si 'n trinken ûz in ein.
    - l[n=11464]: bewar daz, daz sîn mit in zwein
  - lg@couplet[n=5733]:
    - l[n=11465]: ieman enbîze. daz ist sin.
    - l[n=11466]: noch selbe entrink es niht mit in.
  - lg@couplet[n=5734]:
    - l[n=11467]: der tranc der ist von minnen.
    - l[n=11468]: daz habe in dînen sinnen.
  - lg@couplet[n=5735]:
    - l[n=11469]: ich bevilhe dir Îsôte
    - l[n=11470]: vil tiure und vil genôte.
  - lg@couplet[n=5736]:
    - l[n=11471]: an ir sô lît mîn beste leben.
    - l[n=11472]: ich unde sî sîn dir ergeben
  - lg@couplet[n=5737]:
    - l[n=11473]: ûf alle dîne saelekeit.
    - l[n=11474]: hie mite sî dir genuoc geseit.'
  - lg@couplet[n=5738]:
    - l[n=11475]: "'trût vrouwe' sprach Brangaene dô"
    - l[n=11476]: "'ist iuwer beider wille alsô,"
  - lg@couplet[n=5739]:
    - l[n=11477]: sô sol ich gerne mit ir varn,
    - l[n=11478]: ir êre und al ir dinc bewarn,
  - lg@couplet[n=5740]:
    - l[n=11479]: sô ich iemer beste kan.'
    - l[n=11480]: Urloup nam dô Tristan
  - lg@couplet[n=5741]:
    - l[n=11481]: und al sîn liut hie unde dort.
    - l[n=11482]: si schieden ze Weisefort
  - lg@couplet[n=5742]:
    - l[n=11483]: mit michelen vröuden abe.
    - l[n=11484]: nu volgete ime unz in die habe
  - lg@couplet[n=5743]:
    - l[n=11485]: durch Îsôte minne
    - l[n=11486]: künec unde küniginne
  - lg@couplet[n=5744]:
    - l[n=11487]: und al ir massenîe.
    - l[n=11488]: sîn unverwânde amîe,
  - lg@couplet[n=5745]:
    - l[n=11489]: sîn unverwantiu herzenôt,
    - l[n=11490]: diu liehte wunneclîche Îsôt
  - lg@couplet[n=5746]:
    - l[n=11491]: diu was im z' allen zîten
    - l[n=11492]: weinende an der sîten.
  - lg@couplet[n=5747]:
    - l[n=11493]: ir vater, ir muoter beide
    - l[n=11494]: vertriben mit manegem leide
  - lg@couplet[n=5748]:
    - l[n=11495]: die selben kurzen stunde.
    - l[n=11496]: manec ouge dâ begunde
  - lg@couplet[n=5749]:
    - l[n=11497]: riezen unde werden rôt.
    - l[n=11498]: Îsôt was maneges herzen nôt.
  - lg@couplet[n=5750]:
    - l[n=11499]: si bar vil manegem herzen
    - l[n=11500]: tougenlîchen smerzen.
  - lg@couplet[n=5751]:
    - l[n=11501]: diu weineten genôte
    - l[n=11502]: ir ougen wunne, Îsôte.
  - lg@couplet[n=5752]:
    - l[n=11503]: dâ was gemeine weine.
    - l[n=11504]: dâ weineten gemeine
  - lg@couplet[n=5753]:
    - l[n=11505]: vil herzen und vil ougen
    - l[n=11506]: offenlîchen unde tougen.
  - lg@couplet[n=5754]:
    - l[n=11507]: und aber Îsôt und aber Îsôt,
    - l[n=11508]: diu sunne unde ir morgenrôt,
  - lg@couplet[n=5755]:
    - l[n=11509]: und ouch daz volmaene,
    - l[n=11510]: diu schoene Brangaene,
  - lg@couplet[n=5756]:
    - l[n=11511]: dô sî sich muosen scheiden,
    - l[n=11512]: diu eine von den beiden,
  - lg@couplet[n=5757]:
    - l[n=11513]: dô sach man jâmer unde leit.
    - l[n=11514]: diu getriuwelîche sicherheit
  - lg@couplet[n=5758]:
    - l[n=11515]: schiet sich mit manegem leide.
    - l[n=11516]: Îsôt kuste si beide
  - lg@couplet[n=5759]:
    - l[n=11517]: dicke und ze manegem mâle.
    - l[n=11518]: Nu die von Curnewâle
  - lg@couplet[n=5760]:
    - l[n=11519]: unde ouch Îlandaere,
    - l[n=11520]: der vrouwen volgaere,
  - lg@couplet[n=5761]:
    - l[n=11521]: alle ze schiffe wâren komen
    - l[n=11522]: und haeten urloup genomen.
  - lg@couplet[n=5762]:
    - l[n=11523]: Tristan der gie ze jungest în.
    - l[n=11524]: diu liehte junge künigîn,
  - lg@couplet[n=5763]:
    - l[n=11525]: diu bluome von Îlant,
    - l[n=11526]: Îsôt diu gieng im an der hant
  - lg@couplet[n=5764]:
    - l[n=11527]: trûric unde sêre unvrô.
    - l[n=11528]: si zwei si nigen dem lande dô
  - lg@couplet[n=5765]:
    - l[n=11529]: und bâten den gotes segen
    - l[n=11530]: der liute unde des landes pflegen.
  - lg@couplet[n=5766]:
    - l[n=11531]: si stiezen an und vuoren dan.
    - l[n=11532]: mit hôher stimme huoben s' an
  - lg@couplet[n=5767]:
    - l[n=11533]: 'und sungen eines unde zwir:'
    - l[n=11534]: "'in gotes namen varen wir '"
  - lg@couplet[n=5768]:
    - l[n=11535]: und strichen allez hinewart.
    - l[n=11536]: Nu was den vrouwen zuo z' ir vart
  - lg@couplet[n=5769]:
    - l[n=11537]: mit Tristandes râte
    - l[n=11538]: ein kielkemenâte
  - lg@couplet[n=5770]:
    - l[n=11539]: nâch heinlîcher sache
    - l[n=11540]: gegeben zuo z' ir gemache.
  - lg@couplet[n=5771]:
    - l[n=11541]: dâ was diu küniginne
    - l[n=11542]: mit ir juncvrouwen inne
  - lg@couplet[n=5772]:
    - l[n=11543]: und mit in lützel kein man
    - l[n=11544]: wan underwîlen Tristan.
  - lg@couplet[n=5773]:
    - l[n=11545]: der gie wîlent dar în
    - l[n=11546]: und trôste die künigîn,
  - lg@couplet[n=5774]:
    - l[n=11547]: dâ si weinende saz.
    - l[n=11548]: die weinde unde clagete daz,
  - lg@couplet[n=5775]:
    - l[n=11549]: daz s' alsô von ir lande,
    - l[n=11550]: dâ sî die liute erkande,
  - lg@couplet[n=5776]:
    - l[n=11551]: und von ir vriunden allen schiet
    - l[n=11552]: und vuor mit der unkunden diet,
  - lg@couplet[n=5777]:
    - l[n=11553]: sine wiste war oder wie.
    - l[n=11554]: sô trôste sî Tristan ie,
  - lg@couplet[n=5778]:
    - l[n=11555]: sô er suozeste kunde.
    - l[n=11556]: ze iegelîcher stunde,
  - lg@couplet[n=5779]:
    - l[n=11557]: alse er zuo z' ir triure kam,
    - l[n=11558]: zwischen sîn arme er si nam
  - lg@couplet[n=5780]:
    - l[n=11559]: vil suoze unde lîse
    - l[n=11560]: und niuwan in der wîse,
  - lg@couplet[n=5781]:
    - l[n=11561]: als ein man sîne vrouwen sol.
    - l[n=11562]: der getriuwe der versach sich wol,
  - lg@couplet[n=5782]:
    - l[n=11563]: daz er der schoenen waere
    - l[n=11564]: ein senfte zuo z' ir swaere.
  - lg@couplet[n=5783]:
    - l[n=11565]: und alse dicke als ez ergie,
    - l[n=11566]: daz er sîn arme an sî verlie,
  - lg@couplet[n=5784]:
    - l[n=11567]: sô gedâhte ie diu schoene Îsôt
    - l[n=11568]: an ir oeheimes tôt
  - lg@couplet[n=5785]:
    - l[n=11569]: 'und sprach ie danne wider in:'
    - l[n=11570]: "'lât stân, meister, habet iuch hin,"
  - lg@couplet[n=5786]:
    - l[n=11571]: tuot iuwer arme hin dan!
    - l[n=11572]: ir sît ein harte müelîch man.
  - lg@couplet[n=5787]:
    - l[n=11573]: war umbe rüeret ir mich?'
    - l[n=11574]: "'ei schoene, missetuon ich?'"
  - lg@couplet[n=5788]:
    - l[n=11575]: "'jâ ir, wan ich bin iu gehaz.'"
    - l[n=11576]: "'saeligiu' sprach er 'umbe waz?'"
  - lg@couplet[n=5789]:
    - l[n=11577]: "'ir sluoget mînen oehein.'"
    - l[n=11578]: "'deist doch versüenet.' 'des al ein:"
  - lg@couplet[n=5790]:
    - l[n=11579]: ir sît mir doch unmaere,
    - l[n=11580]: wan ich waere âne swaere
  - lg@couplet[n=5791]:
    - l[n=11581]: und âne sorge, enwaeret ir.
    - l[n=11582]: ir alterseine habet mir
  - lg@couplet[n=5792]:
    - l[n=11583]: disen kumber allen ûf geleit
    - l[n=11584]: mit pârât und mit kündekeit.
  - lg@couplet[n=5793]:
    - l[n=11585]: waz hât iuch mir ze schaden gesant
    - l[n=11586]: von Curnewâle in Îlant?
  - lg@couplet[n=5794]:
    - l[n=11587]: die mich von kinde hânt erzogen,
    - l[n=11588]: den habet ir mich nu an ertrogen
  - lg@couplet[n=5795]:
    - l[n=11589]: und vüeret mich, in weiz wâ hin.
    - l[n=11590]: ine weiz, wie ich verkoufet bin,
  - lg@couplet[n=5796]:
    - l[n=11591]: und enweiz ouch, waz mîn werden sol.'
    - l[n=11592]: "'Nein schoene Îsôt, gehabet iuch wol."
  - lg@couplet[n=5797]:
    - l[n=11593]: jâ muget ir michel gerner sîn
    - l[n=11594]: in vremede ein rîchiu künigîn
  - lg@couplet[n=5798]:
    - l[n=11595]: dan in der künde arm unde swach.
    - l[n=11596]: in vremedem lande êre unde gemach
  - lg@couplet[n=5799]:
    - l[n=11597]: und schame in vater rîche,
    - l[n=11598]: diu smeckent ungelîche.'
  - lg@couplet[n=5800]:
    - l[n=11599]: "'jâ meister Tristan' sprach diu maget"
    - l[n=11600]: "'ich naeme ê, swaz ir mir gesaget,"
  - lg@couplet[n=5801]:
    - l[n=11601]: eine maezlîche sache
    - l[n=11602]: mit liebe und mit gemache
  - lg@couplet[n=5802]:
    - l[n=11603]: dan ungemach und arbeit
    - l[n=11604]: bî micheler rîcheit.'
  - lg@couplet[n=5803]:
    - l[n=11605]: "'ir redet wâr' sprach Tristan;"
    - l[n=11606]: "'swâ man aber gehaben kan"
  - lg@couplet[n=5804]:
    - l[n=11607]: die rîcheit bî gemache,
    - l[n=11608]: die saeligen zwô sache
  - lg@couplet[n=5805]:
    - l[n=11609]: die loufent baz gemeine
    - l[n=11610]: dan ietwedere al eine.
  - lg@couplet[n=5806]:
    - l[n=11611]: nu sprechet, waere ez dâ zuo komen,
    - l[n=11612]: dar ir müeset hân genomen
  - lg@couplet[n=5807]:
    - l[n=11613]: den truhsaezen ze manne,
    - l[n=11614]: wie vüere ez aber danne?
  - lg@couplet[n=5808]:
    - l[n=11615]: ich weiz wol, sô waeret ir vrô.
    - l[n=11616]: und danket ir mir danne alsô,
  - lg@couplet[n=5809]:
    - l[n=11617]: daz ich iu kam ze trôste
    - l[n=11618]: und iuch von ime erlôste?'
  - lg@couplet[n=5810]:
    - l[n=11619]: "'des wirt iu spâte' sprach diu maget"
    - l[n=11620]: von mir iemer danc gesaget.
  - lg@couplet[n=5811]:
    - l[n=11621]: wan lôstet ir mich von im dô,
    - l[n=11622]: ir habet mich aber sider sô
  - lg@couplet[n=5812]:
    - l[n=11623]: verclüteret mit swaere,
    - l[n=11624]: daz mir noch lieber waere
  - lg@couplet[n=5813]:
    - l[n=11625]: der truhsaeze ze man genomen,
    - l[n=11626]: dan ich mit iu waere ûz komen.
  - lg@couplet[n=5814]:
    - l[n=11627]: wan swie tugendelôs er sî,
    - l[n=11628]: waere er mir keine wîle bî,
  - lg@couplet[n=5815]:
    - l[n=11629]: er lieze sîne untugent durch mich.
    - l[n=11630]: got weiz, dar an erkante ouch ich,
  - lg@couplet[n=5816]:
    - l[n=11631]: daz ich im liep waere.'
    - l[n=11632]: "Tristan sprach: 'disiu maere"
  - lg@couplet[n=5817]:
    - l[n=11633]: sint mir ein âventiure.
    - l[n=11634]: daz wider der natiure
  - lg@couplet[n=5818]:
    - l[n=11635]: kein herze tugentlîche tuo,
    - l[n=11636]: dâ gehoeret michel arbeit zuo.
  - lg@couplet[n=5819]:
    - l[n=11637]: ez hât diu werlt vür eine lüge,
    - l[n=11638]: daz iemer unart g' arten müge.
  - lg@couplet[n=5820]:
    - l[n=11639]: schoeniu, gehabet ir iuch wol!
    - l[n=11640]: in kurzen zîten ich iu sol
  - lg@couplet[n=5821]:
    - l[n=11641]: einen künec ze hêrren geben,
    - l[n=11642]: an dem ir vröude und schoene leben,
  - lg@couplet[n=5822]:
    - l[n=11643]: guot unde tugent und êre
    - l[n=11644]: vindet iemer mêre.'
  - lg@couplet[n=5823]:
    - l[n=11645]: Hie mite strichen die kiele hin.
    - l[n=11646]: si beide haeten under in
  - lg@couplet[n=5824]:
    - l[n=11647]: guoten wint und guote var.
    - l[n=11648]: nu was diu vrouwîne schar,
  - lg@couplet[n=5825]:
    - l[n=11649]: Îsôt und ir gesinde,
    - l[n=11650]: in wazzer unde in winde
  - lg@couplet[n=5826]:
    - l[n=11651]: des ungevertes ungewon.
    - l[n=11652]: unlanges kâmen sî dâ von
  - lg@couplet[n=5827]:
    - l[n=11653]: in ungewonlîche nôt.
    - l[n=11654]: Tristan ir meister dô gebôt,
  - lg@couplet[n=5828]:
    - l[n=11655]: daz man ze lande schielte
    - l[n=11656]: und eine ruowe hielte.
  - lg@couplet[n=5829]:
    - l[n=11657]: nu man gelante in eine habe,
    - l[n=11658]: nu gie daz volc almeistic abe
  - lg@couplet[n=5830]:
    - l[n=11659]: durch banekîe ûz an daz lant.
    - l[n=11660]: nu gienc ouch Tristan zehant
  - lg@couplet[n=5831]:
    - l[n=11661]: begrüezen unde beschouwen
    - l[n=11662]: die liehten sîne vrouwen.
  - lg@couplet[n=5832]:
    - l[n=11663]: und alse er zuo z' ir nider gesaz
    - l[n=11664]: und redeten diz unde daz
  - lg@couplet[n=5833]:
    - l[n=11665]: von ir beider dingen,
    - l[n=11666]: er bat im trinken bringen.
  - lg@couplet[n=5834]:
    - l[n=11667]: Nune was dâ nieman inne
    - l[n=11668]: âne die küniginne
  - lg@couplet[n=5835]:
    - l[n=11669]: wan cleiniu juncvrouwelîn.
    - l[n=11670]: "der einez sprach: 'seht, hie stât wîn"
  - lg@couplet[n=5836]:
    - l[n=11671]: in disem vezzelîne.'
    - l[n=11672]: nein, ezn was niht mit wîne,
  - lg@couplet[n=5837]:
    - l[n=11673]: doch ez ime gelîch waere.
    - l[n=11674]: ez was diu wernde swaere,
  - lg@couplet[n=5838]:
    - l[n=11675]: diu endelôse herzenôt,
    - l[n=11676]: von der si beide lâgen tôt.
  - lg@couplet[n=5839]:
    - l[n=11677]: nu was aber ir daz unrekant.
    - l[n=11678]: si stuont ûf und gie hin zehant,
  - lg@couplet[n=5840]:
    - l[n=11679]: dâ daz tranc und daz glas
    - l[n=11680]: verborgen unde behalten was.
  - lg@couplet[n=5841]:
    - l[n=11681]: Tristande ir meister bôt si daz.
    - l[n=11682]: er bôt Îsôte vürbaz.
  - lg@couplet[n=5842]:
    - l[n=11683]: si tranc ungerne und über lanc
    - l[n=11684]: und gap dô Tristande unde er tranc
  - lg@couplet[n=5843]:
    - l[n=11685]: und wânden beide, ez waere wîn.
    - l[n=11686]: iemitten gienc ouch Brangaene în
  - lg@couplet[n=5844]:
    - l[n=11687]: unde erkande daz glas
    - l[n=11688]: und sach wol, waz der rede was.
  - lg@couplet[n=5845]:
    - l[n=11689]: si erschrac sô sêre unde erkam,
    - l[n=11690]: daz ez ir alle ir craft benam
  - lg@couplet[n=5846]:
    - l[n=11691]: und wart reht alse ein tôte var.
    - l[n=11692]: mit tôtem herzen gie si dar.
  - lg@couplet[n=5847]:
    - l[n=11693]: si nam daz leide veige vaz,
    - l[n=11694]: si truoc ez dannen und warf daz
  - lg@couplet[n=5848]:
    - l[n=11695]: in den tobenden wilden sê.
    - l[n=11696]: "'owê mir armen!' sprach s' 'owê,"
  - lg@couplet[n=5849]:
    - l[n=11697]: daz ich zer werlde ie wart geborn!
    - l[n=11698]: ich arme, wie hân ich verlorn
  - lg@couplet[n=5850]:
    - l[n=11699]: mîn êre und mîne triuwe!
    - l[n=11700]: daz ez got iemer riuwe,
  - lg@couplet[n=5851]:
    - l[n=11701]: daz ich an dise reise ie kam,
    - l[n=11702]: daz mich der tôt dô niht ennam,
  - lg@couplet[n=5852]:
    - l[n=11703]: dô ich an dise veige vart
    - l[n=11704]: mit Îsôt ie bescheiden wart!
  - lg@couplet[n=5853]:
    - l[n=11705]: ouwê Tristan unde Îsôt,
    - l[n=11706]: diz tranc ist iuwer beider tôt!'
  - lg@couplet[n=5854]:
    - l[n=11707]: Nu daz diu maget unde der man,
    - l[n=11708]: Îsôt unde Tristan,
  - lg@couplet[n=5855]:
    - l[n=11709]: den tranc getrunken beide, sâ
    - l[n=11710]: was ouch der werlde unmuoze dâ,
  - lg@couplet[n=5856]:
    - l[n=11711]: Minne, aller herzen lâgaerîn,
    - l[n=11712]: und sleich z' ir beider herzen în.
  - lg@couplet[n=5857]:
    - l[n=11713]: ê sî 's ie wurden gewar,
    - l[n=11714]: dô stiez s' ir sigevanen dar
  - lg@couplet[n=5858]:
    - l[n=11715]: und zôch si beide in ir gewalt.
    - l[n=11716]: si wurden ein und einvalt,
  - lg@couplet[n=5859]:
    - l[n=11717]: die zwei und zwîvalt wâren ê.
    - l[n=11718]: si zwei enwâren dô niemê
  - lg@couplet[n=5860]:
    - l[n=11719]: widerwertic under in.
    - l[n=11720]: Îsôte haz der was dô hin.
  - lg@couplet[n=5861]:
    - l[n=11721]: diu süenaerinne Minne
    - l[n=11722]: diu haete ir beider sinne
  - lg@couplet[n=5862]:
    - l[n=11723]: von hazze gereinet,
    - l[n=11724]: mit liebe alsô vereinet,
  - lg@couplet[n=5863]:
    - l[n=11725]: daz ietweder dem anderm was
    - l[n=11726]: durchlûter alse ein spiegelglas.
  - lg@couplet[n=5864]:
    - l[n=11727]: si haeten beide ein herze.
    - l[n=11728]: ir swaere was sîn smerze,
  - lg@couplet[n=5865]:
    - l[n=11729]: sîn smerze was ir swaere.
    - l[n=11730]: si wâren beide einbaere
  - lg@couplet[n=5866]:
    - l[n=11731]: an liebe unde an leide
    - l[n=11732]: und hâlen sich doch beide,
  - lg@couplet[n=5867]:
    - l[n=11733]: und tete daz zwîvel unde scham.
    - l[n=11734]: si schamte sich, er tete alsam;
  - lg@couplet[n=5868]:
    - l[n=11735]: si zwîvelte an im, er an ir.
    - l[n=11736]: swie blint ir beider herzen gir
  - lg@couplet[n=5869]:
    - l[n=11737]: an einem willen waere,
    - l[n=11738]: in was doch beiden swaere
  - lg@couplet[n=5870]:
    - l[n=11739]: der urhap unde der begin.
    - l[n=11740]: daz hal ir willen under in.
  - lg@couplet[n=5871]:
    - l[n=11741]: Tristan dô er der minne enpfant,
    - l[n=11742]: er gedâhte sâ zehant
  - lg@couplet[n=5872]:
    - l[n=11743]: der triuwen unde der êren
    - l[n=11744]: und wolte dannen kêren.
  - lg@couplet[n=5873]:
    - l[n=11745]: "'nein' dâhte er allez wider sich"
    - l[n=11746]: "'lâ stân, Tristan, versinne dich,"
  - lg@couplet[n=5874]:
    - l[n=11747]: niemer genim es keine war.'
    - l[n=11748]: sô wolte et ie daz herze dar.
  - lg@couplet[n=5875]:
    - l[n=11749]: wider sînem willen criegete er,
    - l[n=11750]: er gerte wider sîner ger.
  - lg@couplet[n=5876]:
    - l[n=11751]: er wolte dar und wolte dan.
    - l[n=11752]: der gevangene man
  - lg@couplet[n=5877]:
    - l[n=11753]: versuohte ez in dem stricke
    - l[n=11754]: ofte unde dicke
  - lg@couplet[n=5878]:
    - l[n=11755]: und was des lange staete.
    - l[n=11756]: der getriuwe der haete
  - lg@couplet[n=5879]:
    - l[n=11757]: 'zwei nâhe gêndiu ungemach:'
    - l[n=11758]: swenne er ir under ougen sach,
  - lg@couplet[n=5880]:
    - l[n=11759]: und ime diu süeze Minne
    - l[n=11760]: sîn herze und sîne sinne
  - lg@couplet[n=5881]:
    - l[n=11761]: mit ir begunde sêren,
    - l[n=11762]: sô gedâhte er ie der Êren,
  - lg@couplet[n=5882]:
    - l[n=11763]: diu nam in danne dar van.
    - l[n=11764]: hie mite sô kêrte in aber an
  - lg@couplet[n=5883]:
    - l[n=11765]: Minne, sîn erbevogetîn.
    - l[n=11766]: der muose er aber gevolgec sîn.
  - lg@couplet[n=5884]:
    - l[n=11767]: in muoten harte sêre
    - l[n=11768]: sîn triuwe und sîn êre.
  - lg@couplet[n=5885]:
    - l[n=11769]: sô muote in aber diu Minne mê,
    - l[n=11770]: diu tete im wirs danne wê.
  - lg@couplet[n=5886]:
    - l[n=11771]: si tete im mê ze leide
    - l[n=11772]: dan Triuwe und Êre beide.
  - lg@couplet[n=5887]:
    - l[n=11773]: sîn herze sach si lachende an,
    - l[n=11774]: und nam sîn ouge der van.
  - lg@couplet[n=5888]:
    - l[n=11775]: als er ir aber niht ensach,
    - l[n=11776]: daz was sîn meistez ungemach.
  - lg@couplet[n=5889]:
    - l[n=11777]: dicke besatzte er sînen muot,
    - l[n=11778]: als der gevangene tuot,
  - lg@couplet[n=5890]:
    - l[n=11779]: wie er ir möhte entwenken,
    - l[n=11780]: 'und begunde ofte denken:'
  - lg@couplet[n=5891]:
    - l[n=11781]: "'kêre dar oder her,"
    - l[n=11782]: verwandele dise ger,
  - lg@couplet[n=5892]:
    - l[n=11783]: minne und meine anderswâ!'
    - l[n=11784]: sô was ie dirre stric dâ.
  - lg@couplet[n=5893]:
    - l[n=11785]: er nam sîn herze und sînen sin
    - l[n=11786]: und suohte anderunge in in,
  - lg@couplet[n=5894]:
    - l[n=11787]: sone was ie niht dar inne
    - l[n=11788]: wan Îsôt unde Minne.
  - lg@couplet[n=5895]:
    - l[n=11789]: Alsam geschach Îsôte.
    - l[n=11790]: diu versuohte ez ouch genôte;
  - lg@couplet[n=5896]:
    - l[n=11791]: ir was diz leben ouch ande.
    - l[n=11792]: dô sî den lîm erkande
  - lg@couplet[n=5897]:
    - l[n=11793]: der gespenstegen minne
    - l[n=11794]: und sach wol, daz ir sinne
  - lg@couplet[n=5898]:
    - l[n=11795]: dar în versenket wâren,
    - l[n=11796]: si begunde stades vâren,
  - lg@couplet[n=5899]:
    - l[n=11797]: si wolte ûz unde dan.
    - l[n=11798]: sô clebete ir ie der lîm an.
  - lg@couplet[n=5900]:
    - l[n=11799]: der zôch si wider unde nider.
    - l[n=11800]: diu schoene strebete allez wider
  - lg@couplet[n=5901]:
    - l[n=11801]: und stuont an iegelîchem trite.
    - l[n=11802]: si volgete ungerne mite.
  - lg@couplet[n=5902]:
    - l[n=11803]: si versuohte ez manegen enden.
    - l[n=11804]: mit vüezen und mit henden
  - lg@couplet[n=5903]:
    - l[n=11805]: nam sî vil manege kêre
    - l[n=11806]: und versancte ie mêre
  - lg@couplet[n=5904]:
    - l[n=11807]: ir hende unde ir vüeze
    - l[n=11808]: in die blinden süeze
  - lg@couplet[n=5905]:
    - l[n=11809]: des mannes unde der minne.
    - l[n=11810]: ir gelîmeten sinne
  - lg@couplet[n=5906]:
    - l[n=11811]: die enkunden niender hin gewegen
    - l[n=11812]: noch gebrucken noch gestegen
  - lg@couplet[n=5907]:
    - l[n=11813]: halben vuoz noch halben trite,
    - l[n=11814]: Minne diu enwaere ie dâ mite.
  - lg@couplet[n=5908]:
    - l[n=11815]: Îsôt, swar sî gedâhte,
    - l[n=11816]: swaz gedanke sî vür brâhte,
  - lg@couplet[n=5909]:
    - l[n=11817]: sone was ie diz noch daz dar an
    - l[n=11818]: wan minne unde Tristan.
  - lg@couplet[n=5910]:
    - l[n=11819]: und was daz allez tougen.
    - l[n=11820]: ir herze unde ir ougen
  - lg@couplet[n=5911]:
    - l[n=11821]: diu missehullen under in.
    - l[n=11822]: diu scham diu jagete ir ougen hin,
  - lg@couplet[n=5912]:
    - l[n=11823]: diu minne zôch ir herze dar.
    - l[n=11824]: diu widerwertige schar
  - lg@couplet[n=5913]:
    - l[n=11825]: maget unde man, minne unde scham,
    - l[n=11826]: diu was an ir sêre irresam.
  - lg@couplet[n=5914]:
    - l[n=11827]: diu maget diu wolte den man
    - l[n=11828]: und warf ir ougen der van.
  - lg@couplet[n=5915]:
    - l[n=11829]: diu scham diu wolte minnen
    - l[n=11830]: und brâhte es nieman innen.
  - lg@couplet[n=5916]:
    - l[n=11831]: waz truoc daz vür? scham unde maget,
    - l[n=11832]: als al diu werlt gemeine saget,
  - lg@couplet[n=5917]:
    - l[n=11833]: diu sint ein alsô haele dinc,
    - l[n=11834]: 'sô kurze wernde ein ursprinc:'
  - lg@couplet[n=5918]:
    - l[n=11835]: sine habent sich niht lange wider.
    - l[n=11836]: Îsôt diu leite ir criec der nider
  - lg@couplet[n=5919]:
    - l[n=11837]: und tete, als ez ir was gewant.
    - l[n=11838]: diu sigelôse ergap zehant
  - lg@couplet[n=5920]:
    - l[n=11839]: ir lîp unde ir sinne
    - l[n=11840]: dem manne unde der minne.
  - lg@couplet[n=5921]:
    - l[n=11841]: si blicte underwîlen dar
    - l[n=11842]: und nam sîn tougenlîche war.
  - lg@couplet[n=5922]:
    - l[n=11843]: ir clâren ougen unde ir sin
    - l[n=11844]: diu gehullen dô wol under in.
  - lg@couplet[n=5923]:
    - l[n=11845]: ir herze unde ir ougen
    - l[n=11846]: diu schâcheten vil tougen
  - lg@couplet[n=5924]:
    - l[n=11847]: und lieplîchen an den man.
    - l[n=11848]: der man der sach si wider an
  - lg@couplet[n=5925]:
    - l[n=11849]: suoze und inneclîchen,
    - l[n=11850]: er begunde ouch entwîchen
  - lg@couplet[n=5926]:
    - l[n=11851]: do 's in diu minne niht erlie.
    - l[n=11852]: man unde maget si gâben ie
  - lg@couplet[n=5927]:
    - l[n=11853]: ze iegelîchen stunden,
    - l[n=11854]: sô sî mit vuogen kunden,
  - lg@couplet[n=5928]:
    - l[n=11855]: ein ander ougenweide.
    - l[n=11856]: die gelieben dûhten beide
  - lg@couplet[n=5929]:
    - l[n=11857]: ein ander schoener vil dan ê.
    - l[n=11858]: deist liebe reht, deist minnen ê.
  - lg@couplet[n=5930]:
    - l[n=11859]: ez ist hiure und was ouch vert
    - l[n=11860]: und ist, die wîle minne wert,
  - lg@couplet[n=5931]:
    - l[n=11861]: under gelieben allen,
    - l[n=11862]: daz s' ein ander baz gevallen,
  - lg@couplet[n=5932]:
    - l[n=11863]: sô liebe an in wahsende wirt,
    - l[n=11864]: die bluomen unde den wuocher birt
  - lg@couplet[n=5933]:
    - l[n=11865]: lieplîcher dinge,
    - l[n=11866]: dan an dem urspringe.
  - lg@couplet[n=5934]:
    - l[n=11867]: diu wuocherhafte minne
    - l[n=11868]: 'diu schoenet nâch beginne:'
  - lg@couplet[n=5935]:
    - l[n=11869]: daz ist der sâme, den si hât,
    - l[n=11870]: von dem si niemer zegât.
  - lg@couplet[n=5936]:
    - l[n=11871]: Si dunket schoener sît dan ê.
    - l[n=11872]: dâ von sô tûret minnen ê.
  - lg@couplet[n=5937]:
    - l[n=11873]: diuhte minne sît als ê,
    - l[n=11874]: sô zegienge schiere minnen ê.
  - milestone[unit=chapter,n=17]
  - label[lg=deu-Latn]: Das Geständniss
  - lg@couplet[n=5938]:
    - l[n=11875]: Die kiele stiezen aber an
    - l[n=11876]: und vuoren vrôlîche dan,
  - lg@couplet[n=5939]:
    - l[n=11877]: wan alse vil daz Minne
    - l[n=11878]: zwei herze dar inne
  - lg@couplet[n=5940]:
    - l[n=11879]: von ir strâze haete brâht.
    - l[n=11880]: diu zwei diu wâren verdâht,
  - lg@couplet[n=5941]:
    - l[n=11881]: bekumberet beide
    - l[n=11882]: mit dem lieben leide,
  - lg@couplet[n=5942]:
    - l[n=11883]: daz solhiu wunder stellet.
    - l[n=11884]: daz honegende gellet,
  - lg@couplet[n=5943]:
    - l[n=11885]: daz süezende siuret,
    - l[n=11886]: daz touwende viuret,
  - lg@couplet[n=5944]:
    - l[n=11887]: daz senftende smerzet,
    - l[n=11888]: daz elliu herze entherzet
  - lg@couplet[n=5945]:
    - l[n=11889]: und al die werlt verkêret.
    - l[n=11890]: daz haete sî versêret,
  - lg@couplet[n=5946]:
    - l[n=11891]: Tristanden unde Îsôte.
    - l[n=11892]: si twanc ein nôt genôte
  - lg@couplet[n=5947]:
    - l[n=11893]: 'und in seltsaener ahte:'
    - l[n=11894]: ir dewederez enmahte
  - lg@couplet[n=5948]:
    - l[n=11895]: gehaben ruowe noch gemach,
    - l[n=11896]: wan sô ez daz andere sach.
  - lg@couplet[n=5949]:
    - l[n=11897]: sô s' aber ein ander sâhen,
    - l[n=11898]: daz gieng in aber nâhen,
  - lg@couplet[n=5950]:
    - l[n=11899]: wan sî enmohten under in zwein
    - l[n=11900]: ir willen niht gehaben in ein.
  - lg@couplet[n=5951]:
    - l[n=11901]: daz geschuof diu vremede und diu scham,
    - l[n=11902]: diu in ir wunne benam.
  - lg@couplet[n=5952]:
    - l[n=11903]: so s' eteswenne tougen
    - l[n=11904]: mit gelîmeten ougen
  - lg@couplet[n=5953]:
    - l[n=11905]: ein ander solten nemen war,
    - l[n=11906]: sô wart ir lîch gelîche var
  - lg@couplet[n=5954]:
    - l[n=11907]: dem herzen unde dem sinne.
    - l[n=11908]: Minne die verwaerinne
  - lg@couplet[n=5955]:
    - l[n=11909]: die endûhte es niht dâ mite genuoc,
    - l[n=11910]: daz man s' in edelen herzen truoc
  - lg@couplet[n=5956]:
    - l[n=11911]: verholne unde tougen,
    - l[n=11912]: sine wolte under ougen
  - lg@couplet[n=5957]:
    - l[n=11913]: ouch offenbaeren ir gewalt.
    - l[n=11914]: der was an in zwein manicvalt.
  - lg@couplet[n=5958]:
    - l[n=11915]: unlange in ein ir varwe schein.
    - l[n=11916]: ir varwe schein unlange in ein.
  - lg@couplet[n=5959]:
    - l[n=11917]: si wehselten genôte
    - l[n=11918]: bleich wider rôte;
  - lg@couplet[n=5960]:
    - l[n=11919]: si wurden rôt unde bleich,
    - l[n=11920]: als ez diu Minne in understreich.
  - lg@couplet[n=5961]:
    - l[n=11921]: hie mite erkande ietwederez wol,
    - l[n=11922]: als man an solhen dingen sol,
  - lg@couplet[n=5962]:
    - l[n=11923]: daz eteswaz von minnen
    - l[n=11924]: in ietwederes sinnen
  - lg@couplet[n=5963]:
    - l[n=11925]: zem anderen was gewant,
    - l[n=11926]: unde begunden ouch zehant
  - lg@couplet[n=5964]:
    - l[n=11927]: lieplîche in ein gebâren,
    - l[n=11928]: zît unde state vâren
  - lg@couplet[n=5965]:
    - l[n=11929]: ir rûne unde ir maere.
    - l[n=11930]: der minnen wildenaere
  - lg@couplet[n=5966]:
    - l[n=11931]: leiten ein ander dicke
    - l[n=11932]: ir netze unde ir stricke,
  - lg@couplet[n=5967]:
    - l[n=11933]: ir warte unde ir lâge
    - l[n=11934]: mit antwürte und mit vrâge.
  - lg@couplet[n=5968]:
    - l[n=11935]: si triben vil maere under in.
    - l[n=11936]: Îsôte rede und ir begin
  - lg@couplet[n=5969]:
    - l[n=11937]: daz was vil rehte in megede wîs.
    - l[n=11938]: si kam ir trût und ir amîs
  - lg@couplet[n=5970]:
    - l[n=11939]: alumbe her von verren an.
    - l[n=11940]: von ende mante s' in her dan,
  - lg@couplet[n=5971]:
    - l[n=11941]: wie er ze Develîne
    - l[n=11942]: in einem schiffelîne
  - lg@couplet[n=5972]:
    - l[n=11943]: gevlozzen wunt und eine kam,
    - l[n=11944]: wie in ir muoter an sich nam
  - lg@couplet[n=5973]:
    - l[n=11945]: und wie s' in ouch generte.
    - l[n=11946]: von allem dem geverte,
  - lg@couplet[n=5974]:
    - l[n=11947]: wie si selbe in sîner pflege
    - l[n=11948]: schrîben lernete alle wege,
  - lg@couplet[n=5975]:
    - l[n=11949]: latîne unde seitspil.
    - l[n=11950]: der umberede der was vil,
  - lg@couplet[n=5976]:
    - l[n=11951]: die s' ime vür ougen leite
    - l[n=11952]: von sîner manheite
  - lg@couplet[n=5977]:
    - l[n=11953]: und ouch von dem serpande.
    - l[n=11954]: und wie s' in zwirnt erkande
  - lg@couplet[n=5978]:
    - l[n=11955]: in dem mose und in dem bade.
    - l[n=11956]: diu rede was under in gerade,
  - lg@couplet[n=5979]:
    - l[n=11957]: si seite ime und er seite ir.
    - l[n=11958]: "'â' sprach Îsôt 'dô ez sich mir"
  - lg@couplet[n=5980]:
    - l[n=11959]: ze alsô guoten staten getruoc,
    - l[n=11960]: daz ich iuch in dem bade niht sluoc,
  - lg@couplet[n=5981]:
    - l[n=11961]: got hêrre, wie gewarb ich sô!
    - l[n=11962]: daz ich nu weiz, wiste ich ez dô,
  - lg@couplet[n=5982]:
    - l[n=11963]: binamen sô waere ez iuwer tôt.'
    - l[n=11964]: "'war umbe' sprach er 'schoene Îsôt?"
  - lg@couplet[n=5983]:
    - l[n=11965]: waz wirret iu? waz wizzet ir?'
    - l[n=11966]: "'swaz ich weiz, daz wirret mir."
  - lg@couplet[n=5984]:
    - l[n=11967]: swaz ich sihe, daz tuot mir wê.
    - l[n=11968]: mich müejet himel unde sê.
  - lg@couplet[n=5985]:
    - l[n=11969]: lîp unde leben daz swaeret mich.'
    - l[n=11970]: si stiurte unde leinde sich
  - lg@couplet[n=5986]:
    - l[n=11971]: mit ir ellebogen an in.
    - l[n=11972]: daz was der belde ein begin.
  - lg@couplet[n=5987]:
    - l[n=11973]: ir spiegelliehten ougen
    - l[n=11974]: diu volleten tougen.
  - lg@couplet[n=5988]:
    - l[n=11975]: ir begunde ir herze quellen,
    - l[n=11976]: ir süezer munt ûf swellen,
  - lg@couplet[n=5989]:
    - l[n=11977]: ir houbet daz wac allez nider.
    - l[n=11978]: ir vriunt begunde ouch sî dar wider
  - lg@couplet[n=5990]:
    - l[n=11979]: mit armen umbevâhen,
    - l[n=11980]: ze verre noch ze nâhen,
  - lg@couplet[n=5991]:
    - l[n=11981]: niwan in gastes wîse.
    - l[n=11982]: 'er sprach suoze unde lîse:'
  - lg@couplet[n=5992]:
    - l[n=11983]: "'ei schoene süeze, saget mir:"
    - l[n=11984]: waz wirret iu, waz claget ir?'
  - lg@couplet[n=5993]:
    - l[n=11985]: Der Minnen vederspil Îsôt,
    - l[n=11986]: "'lameir' sprach sî 'daz ist mîn nôt,"
  - lg@couplet[n=5994]:
    - l[n=11987]: lameir daz swaeret mir den muot,
    - l[n=11988]: lameir ist, daz mir leide tuot.'
  - lg@couplet[n=5995]:
    - l[n=11989]: dô sî lameir sô dicke sprach,
    - l[n=11990]: er bedâhte unde besach
  - lg@couplet[n=5996]:
    - l[n=11991]: anclîchen unde cleine
    - l[n=11992]: des selben wortes meine.
  - lg@couplet[n=5997]:
    - l[n=11993]: sus begunde er sich versinnen,
    - l[n=11994]: l' ameir daz waere minnen,
  - lg@couplet[n=5998]:
    - l[n=11995]: l' ameir bitter, la meir mer.
    - l[n=11996]: der meine der dûhte in ein her.
  - lg@couplet[n=5999]:
    - l[n=11997]: er übersach der drîer ein
    - l[n=11998]: unde vrâgete von den zwein.
  - lg@couplet[n=6000]:
    - l[n=11999]: er versweic die minne,
    - l[n=12000]: ir beider vogetinne,
  - lg@couplet[n=6001]:
    - l[n=12001]: ir beider trôst, ir beider ger.
    - l[n=12002]: mer unde sûr beredete er.
  - lg@couplet[n=6002]:
    - l[n=12003]: "'ich waene' sprach er 'schoene Îsôt,"
    - l[n=12004]: mer unde sûr sint iuwer nôt.
  - lg@couplet[n=6003]:
    - l[n=12005]: iu smecket mer unde wint.
    - l[n=12006]: ich waene, iu diu zwei bitter sint?'
  - lg@couplet[n=6004]:
    - l[n=12007]: "'nein hêrre, nein! waz saget ir?"
    - l[n=12008]: der dewederez wirret mir,
  - lg@couplet[n=6005]:
    - l[n=12009]: mirn smecket weder luft noch sê.
    - l[n=12010]: lameir al eine tuot mir wê.'
  - lg@couplet[n=6006]:
    - l[n=12011]: dô er des wortes z' ende kam,
    - l[n=12012]: minne dar inne vernam,
  - lg@couplet[n=6007]:
    - l[n=12013]: "er sprach vil tougenlîche z' ir:"
    - l[n=12014]: "'entriuwen, schoene, als ist ouch mir,"
  - lg@couplet[n=6008]:
    - l[n=12015]: lameir und ir, ir sît mîn nôt.
    - l[n=12016]: herzevrouwe, liebe Îsôt,
  - lg@couplet[n=6009]:
    - l[n=12017]: ir eine und iuwer minne
    - l[n=12018]: ir habet mir mîne sinne
  - lg@couplet[n=6010]:
    - l[n=12019]: gâr verkêret unde benomen,
    - l[n=12020]: ich bin ûzer wege komen
  - lg@couplet[n=6011]:
    - l[n=12021]: 'sô starke und alsô sêre:'
    - l[n=12022]: in erhol mich niemer mêre.
  - lg@couplet[n=6012]:
    - l[n=12023]: mich müejet und mich swaeret,
    - l[n=12024]: mir swachet unde unmaeret
  - lg@couplet[n=6013]:
    - l[n=12025]: allez, daz mîn ouge siht.
    - l[n=12026]: in al der werlde enist mir niht
  - lg@couplet[n=6014]:
    - l[n=12027]: in mînem herzen liep wan ir.'
    - l[n=12028]: "Îsôt sprach: 'hêrre, als sît ir mir.'"
  - lg@couplet[n=6015]:
    - l[n=12029]: Dô die gelieben under in
    - l[n=12030]: beide erkanden einen sin,
  - lg@couplet[n=6016]:
    - l[n=12031]: ein herze und einen willen,
    - l[n=12032]: ez begunde in beidiu stillen
  - lg@couplet[n=6017]:
    - l[n=12033]: und offenen ir ungemach.
    - l[n=12034]: ietwederez sach unde sprach
  - lg@couplet[n=6018]:
    - l[n=12035]: 'daz ander beltlîcher an:'
    - l[n=12036]: der man die maget, diu maget den man.
  - lg@couplet[n=6019]:
    - l[n=12037]: vremede under in diu was dô hin.
    - l[n=12038]: er kuste sî und sî kust in
  - lg@couplet[n=6020]:
    - l[n=12039]: lieplîchen unde suoze.
    - l[n=12040]: daz was der minnen buoze
  - lg@couplet[n=6021]:
    - l[n=12041]: ein saeleclîcher anevanc.
    - l[n=12042]: ietwederez schancte unde tranc
  - lg@couplet[n=6022]:
    - l[n=12043]: die süeze, diu von herzen gie.
    - l[n=12044]: sô sî die state gewunnen ie,
  - lg@couplet[n=6023]:
    - l[n=12045]: sô gie der wehsel under in
    - l[n=12046]: slîchende her unde hin
  - lg@couplet[n=6024]:
    - l[n=12047]: vil tougenlîchen unde alsô,
    - l[n=12048]: daz nieman in der werlde dô
  - lg@couplet[n=6025]:
    - l[n=12049]: ir willen unde ir muot bevant
    - l[n=12050]: 'wan sî, der er doch was bekant:'
  - lg@couplet[n=6026]:
    - l[n=12051]: Brangaene diu wîse.
    - l[n=12052]: diu blickete dicke lîse
  - lg@couplet[n=6027]:
    - l[n=12053]: und vil tougenlîche dar
    - l[n=12054]: und nam ir tougenheite war
  - lg@couplet[n=6028]:
    - l[n=12055]: 'und dâhte dicke wider sich:'
    - l[n=12056]: "'ouwê, nû verstân ich mich,"
  - lg@couplet[n=6029]:
    - l[n=12057]: diu minne hebet mit disen an.'
    - l[n=12058]: vil schiere wart, daz sî began
  - lg@couplet[n=6030]:
    - l[n=12059]: den ernest an in beiden sehen
    - l[n=12060]: und ûzen an ir lîbe spehen
  - lg@couplet[n=6031]:
    - l[n=12061]: den inneren smerzen
    - l[n=12062]: ir muotes unde ir herzen.
  - lg@couplet[n=6032]:
    - l[n=12063]: si muote ir beider ungemach,
    - l[n=12064]: wan sî si z' allen zîten sach
  - lg@couplet[n=6033]:
    - l[n=12065]: ameiren unde amûren,
    - l[n=12066]: siuften unde trûren,
  - lg@couplet[n=6034]:
    - l[n=12067]: trahten und pansieren,
    - l[n=12068]: ir varwe wandelieren.
  - lg@couplet[n=6035]:
    - l[n=12069]: sin genâmen nie vor trahte war
    - l[n=12070]: dekeiner slahte lîpnar,
  - lg@couplet[n=6036]:
    - l[n=12071]: biz sî der mangel und daz leit
    - l[n=12072]: an dem lîbe als überstreit,
  - lg@couplet[n=6037]:
    - l[n=12073]: daz es Brangaenen angest nam
    - l[n=12074]: und in die vorhte dâ von kam,
  - lg@couplet[n=6038]:
    - l[n=12075]: ez waere ir beider ende,
    - l[n=12076]: "und dâhte: 'nû genende,"
  - lg@couplet[n=6039]:
    - l[n=12077]: ervar, waz dirre maere sî!'
    - l[n=12078]: Si gesaz in eines tages bî
  - lg@couplet[n=6040]:
    - l[n=12079]: heinlîchen unde lîse.
    - l[n=12080]: diu stolze, diu wîse
  - lg@couplet[n=6041]:
    - l[n=12081]: "'hie ist nieman' sprach si 'wan wir driu."
    - l[n=12082]: saget mir ir zwei, waz wirret iu?
  - lg@couplet[n=6042]:
    - l[n=12083]: ich sihe iuch z' allen stunden
    - l[n=12084]: mit trahte gebunden,
  - lg@couplet[n=6043]:
    - l[n=12085]: siuften, trûren unde clagen.'
    - l[n=12086]: "'höfschiu, getörste ich 'z iu gesagen,"
  - lg@couplet[n=6044]:
    - l[n=12087]: ich sagete ez iu' sprach Tristan.
    - l[n=12088]: "'jâ hêrre, vil wol: sprechet an;"
  - lg@couplet[n=6045]:
    - l[n=12089]: swaz ir welt, daz saget mir!'
    - l[n=12090]: "'saeligiu guotiu' sprach er z' ir"
  - lg@couplet[n=6046]:
    - l[n=12091]: "'in getar niht sprechen vürbaz,"
    - l[n=12092]: irn gewisset uns ê daz
  - lg@couplet[n=6047]:
    - l[n=12093]: mit triuwen und mit eiden,
    - l[n=12094]: daz ir uns armen beiden
  - lg@couplet[n=6048]:
    - l[n=12095]: guot unde genaedic wellet wesen.
    - l[n=12096]: anders sô sîn wir ungenesen.'
  - lg@couplet[n=6049]:
    - l[n=12097]: Brangaene bôt ir triuwe hin.
    - l[n=12098]: si gelobete unde gewissete in
  - lg@couplet[n=6050]:
    - l[n=12099]: mit ir triuwen und mit gote
    - l[n=12100]: ze lebene nâch ir gebote.
  - lg@couplet[n=6051]:
    - l[n=12101]: "'getriuwiu guotiu' sprach Tristan"
    - l[n=12102]: "'nu sehet got ze vorderst an"
  - lg@couplet[n=6052]:
    - l[n=12103]: und dar nâch iuwer saelekeit.
    - l[n=12104]: bedenket unser zweier leit
  - lg@couplet[n=6053]:
    - l[n=12105]: und unser angestlîche nôt.
    - l[n=12106]: ich armer und diu arme Îsôt,
  - lg@couplet[n=6054]:
    - l[n=12107]: ine weiz wie 'z uns ergangen ist,
    - l[n=12108]: wir zwei wir sîn in kurzer vrist
  - lg@couplet[n=6055]:
    - l[n=12109]: unsinnic worden beide
    - l[n=12110]: mit wunderlîchem leide.
  - lg@couplet[n=6056]:
    - l[n=12111]: wir sterben von minnen
    - l[n=12112]: und enkunnen niht gewinnen
  - lg@couplet[n=6057]:
    - l[n=12113]: weder zît noch state dar zuo,
    - l[n=12114]: ir irret uns spâte unde vruo.
  - lg@couplet[n=6058]:
    - l[n=12115]: 'und sicherlîche: sterben wir,'
    - l[n=12116]: dâst nieman schuldic an wan ir.
  - lg@couplet[n=6059]:
    - l[n=12117]: unser tôt und unser leben
    - l[n=12118]: diu sint in iuwer hant gegeben.
  - lg@couplet[n=6060]:
    - l[n=12119]: hie mite ist iu genuoc gesaget.
    - l[n=12120]: Brangaene, saeligiu maget,
  - lg@couplet[n=6061]:
    - l[n=12121]: nu helfet unde genâdet ir
    - l[n=12122]: iuwerre vrouwen unde mir!'
  - lg@couplet[n=6062]:
    - l[n=12123]: 'Brangaene wider Îsôte sprach:'
    - l[n=12124]: "'vrouwe, ist iuwer ungemach,"
  - lg@couplet[n=6063]:
    - l[n=12125]: als er dâ giht, von solher nôt?'
    - l[n=12126]: "'jâ herzeniftel!' sprach Îsôt."
  - lg@couplet[n=6064]:
    - l[n=12127]: "Brangaene sprach: 'daz riuwe got,"
    - l[n=12128]: daz der vâlant sînen spot
  - lg@couplet[n=6065]:
    - l[n=12129]: mit uns alsus gemachet hât!
    - l[n=12130]: nu sihe ich wol, es ist niht rât,
  - lg@couplet[n=6066]:
    - l[n=12131]: ine müeze durch iuch beide
    - l[n=12132]: mir selber nâch leide
  - lg@couplet[n=6067]:
    - l[n=12133]: und iu nâch laster werben.
    - l[n=12134]: ê ich iuch lâze sterben,
  - lg@couplet[n=6068]:
    - l[n=12135]: ich wil iu guote state ê lân,
    - l[n=12136]: swes ir wellet ane gân.
  - lg@couplet[n=6069]:
    - l[n=12137]: durch mich enlât niemêre,
    - l[n=12138]: swes ir durch iuwer êre
  - lg@couplet[n=6070]:
    - l[n=12139]: niht gerne wellet lâzen.
    - l[n=12140]: swâ ir iuch aber gemâzen
  - lg@couplet[n=6071]:
    - l[n=12141]: und enthaben muget an dirre tât,
    - l[n=12142]: dâ enthabet iuch, daz ist mîn rât.
  - lg@couplet[n=6072]:
    - l[n=12143]: lât diz laster under uns drîn
    - l[n=12144]: verswigen unde beliben sîn.
  - lg@couplet[n=6073]:
    - l[n=12145]: breitet ir 'z iht mêre,
    - l[n=12146]: ez gât an iuwer êre.
  - lg@couplet[n=6074]:
    - l[n=12147]: ervert ez ieman âne uns driu,
    - l[n=12148]: ir sît verlorn und ich mit iu.
  - lg@couplet[n=6075]:
    - l[n=12149]: herzevrouwe, schoene Îsôt,
    - l[n=12150]: iuwer leben und iuwer tôt
  - lg@couplet[n=6076]:
    - l[n=12151]: diu sîn in iuwer pflege ergeben.
    - l[n=12152]: leitet tôt unde leben,
  - lg@couplet[n=6077]:
    - l[n=12153]: als iu ze muote gestê.
    - l[n=12154]: nâch dirre zît enhabet niemê
  - lg@couplet[n=6078]:
    - l[n=12155]: dekeine vorhte her ze mir.
    - l[n=12156]: swaz iu gevalle, daz tuot ir.'
  - lg@couplet[n=6079]:
    - l[n=12157]: Des nahtes, dô diu schoene lac,
    - l[n=12158]: ir triure unde ir trahte pflac
  - lg@couplet[n=6080]:
    - l[n=12159]: nâch ir trûtamîse,
    - l[n=12160]: nu kam geslichen lîse
  - lg@couplet[n=6081]:
    - l[n=12161]: zuo der kemenâten în
    - l[n=12162]: ir amîs unde ir arzatîn,
  - lg@couplet[n=6082]:
    - l[n=12163]: Tristan und diu Minne.
    - l[n=12164]: Minne diu arzatinne
  - lg@couplet[n=6083]:
    - l[n=12165]: si vuorte ze handen
    - l[n=12166]: ir siechen Tristanden.
  - lg@couplet[n=6084]:
    - l[n=12167]: ouch vant s' Îsôte ir siechen dâ.
    - l[n=12168]: die siechen beide nam si sâ
  - lg@couplet[n=6085]:
    - l[n=12169]: und gab in ir, im sîe
    - l[n=12170]: ein ander z' arzatîe.
  - lg@couplet[n=6086]:
    - l[n=12171]: wer haete ouch dise beide
    - l[n=12172]: von dem gemeinem leide
  - lg@couplet[n=6087]:
    - l[n=12173]: vereinet unde bescheiden
    - l[n=12174]: wan einunge an in beiden,
  - lg@couplet[n=6088]:
    - l[n=12175]: der stric ir beider sinne?
    - l[n=12176]: Minne diu strickaerinne
  - lg@couplet[n=6089]:
    - l[n=12177]: diu stricte zwei herze an in zwein
    - l[n=12178]: mit dem stricke ir süeze in ein
  - lg@couplet[n=6090]:
    - l[n=12179]: mit alsô grôzer meisterschaft,
    - l[n=12180]: mit alsô wunderlîcher craft,
  - lg@couplet[n=6091]:
    - l[n=12181]: daz si unreloeset wâren
    - l[n=12182]: in allen ir jâren.
  - lg@couplet[n=6092]:
    - l[n=12183]: Ein langiu rede von minnen
    - l[n=12184]: diu swaeret höfschen sinnen.
  - lg@couplet[n=6093]:
    - l[n=12185]: kurz rede von guoten minnen
    - l[n=12186]: diu guotet guoten sinnen.
  - lg@couplet[n=6094]:
    - l[n=12187]: Swie lützel ich in mînen tagen
    - l[n=12188]: des lieben leides habe getragen,
  - lg@couplet[n=6095]:
    - l[n=12189]: des senften herzesmerzen,
    - l[n=12190]: der innerhalp des herzen
  - lg@couplet[n=6096]:
    - l[n=12191]: sô rehte sanfte unsanfte tuot,
    - l[n=12192]: mir wîsaget doch mîn muot,
  - lg@couplet[n=6097]:
    - l[n=12193]: des ich im wol gelouben sol,
    - l[n=12194]: den zwein gelieben waere wol
  - lg@couplet[n=6098]:
    - l[n=12195]: und sanfte in ir muote,
    - l[n=12196]: dô sî die leiden huote,
  - lg@couplet[n=6099]:
    - l[n=12197]: die wâren suht der minne,
    - l[n=12198]: der Minnen vîendinne
  - lg@couplet[n=6100]:
    - l[n=12199]: von ir stîgen haeten brâht.
    - l[n=12200]: ich hân von in zwein vil gedâht
  - lg@couplet[n=6101]:
    - l[n=12201]: und gedenke hiute und alle tage.
    - l[n=12202]: swenne ich liebe und senede clage
  - lg@couplet[n=6102]:
    - l[n=12203]: vür mîniu ougen breite
    - l[n=12204]: und ir gelegenheite
  - lg@couplet[n=6103]:
    - l[n=12205]: in mînem herzen ahte,
    - l[n=12206]: sô wahsent mîne trahte
  - lg@couplet[n=6104]:
    - l[n=12207]: und muot, mîn hergeselle,
    - l[n=12208]: als er in diu wolken welle.
  - lg@couplet[n=6105]:
    - l[n=12209]: swenne ich bedenke sunder
    - l[n=12210]: daz wunder und daz wunder,
  - lg@couplet[n=6106]:
    - l[n=12211]: daz man an liebe vünde,
    - l[n=12212]: der ez gesuochen künde;
  - lg@couplet[n=6107]:
    - l[n=12213]: waz vröude an liebe laege,
    - l[n=12214]: 'der ir mit triuwen pflaege:'
  - lg@couplet[n=6108]:
    - l[n=12215]: sô wirt mîn herze sâ zestunt
    - l[n=12216]: groezer danne Setmunt
  - lg@couplet[n=6109]:
    - l[n=12217]: und erbarmet mich diu minne
    - l[n=12218]: von allem mînem sinne,
  - lg@couplet[n=6110]:
    - l[n=12219]: daz meistic alle, die der lebent,
    - l[n=12220]: an minnen hangent unde clebent
  - lg@couplet[n=6111]:
    - l[n=12221]: und ir doch nieman rehte tuot.
    - l[n=12222]: wir wellen alle haben muot
  - lg@couplet[n=6112]:
    - l[n=12223]: und mit minnen umbe gân.
    - l[n=12224]: nein, minne ist niht alsô getân,
  - lg@couplet[n=6113]:
    - l[n=12225]: als wir s' ein ander machen
    - l[n=12226]: mit velschlîchen sachen.
  - lg@couplet[n=6114]:
    - l[n=12227]: wir nemen der dinge unrehte war.
    - l[n=12228]: wir saejen bilsensâmen dar
  - lg@couplet[n=6115]:
    - l[n=12229]: und wellen danne, daz uns der
    - l[n=12230]: liljen unde rôsen ber.
  - lg@couplet[n=6116]:
    - l[n=12231]: entriuwen des mac niht gewesen.
    - l[n=12232]: wir müezen daz her wider lesen,
  - lg@couplet[n=6117]:
    - l[n=12233]: daz dâ vor gewerket wirt,
    - l[n=12234]: und nemen, daz uns der sâme birt.
  - lg@couplet[n=6118]:
    - l[n=12235]: wir müezen snîden unde maen
    - l[n=12236]: daz selbe, daz wir dar gesaen.
  - lg@couplet[n=6119]:
    - l[n=12237]: wir bûwen die minne
    - l[n=12238]: mit gegelletem sinne,
  - lg@couplet[n=6120]:
    - l[n=12239]: mit valsche und mit âkust
    - l[n=12240]: und suochen danne an ir die lust
  - lg@couplet[n=6121]:
    - l[n=12241]: des lîbes unde des herzen.
    - l[n=12242]: sone birt si niuwan smerzen,
  - lg@couplet[n=6122]:
    - l[n=12243]: unguot und unvruht unde unart,
    - l[n=12244]: als ez an ir gebûwen wart.
  - lg@couplet[n=6123]:
    - l[n=12245]: als ez uns danne riuwe birt
    - l[n=12246]: und innerthalp des herzen swirt
  - lg@couplet[n=6124]:
    - l[n=12247]: und toetet uns dar inne,
    - l[n=12248]: sô zîhen wir 's die minne
  - lg@couplet[n=6125]:
    - l[n=12249]: und schuldegen sî dar an,
    - l[n=12250]: diu schulde nie dar an gewan.
  - lg@couplet[n=6126]:
    - l[n=12251]: wir saejen alle valscheit,
    - l[n=12252]: sô snîden laster unde leit.
  - lg@couplet[n=6127]:
    - l[n=12253]: tuo uns daz leit iht sêre wê,
    - l[n=12254]: 'sô bedenken ez ê:'
  - lg@couplet[n=6128]:
    - l[n=12255]: saejen bezzer unde baz
    - l[n=12256]: unde snîden ouch daz.
  - lg@couplet[n=6129]:
    - l[n=12257]: wir, die zer werlde haben muot,
    - l[n=12258]: swie sô er sî boese oder guot,
  - lg@couplet[n=6130]:
    - l[n=12259]: wie tuon wir unseren tagen,
    - l[n=12260]: die wir vertrîben und verjagen
  - lg@couplet[n=6131]:
    - l[n=12261]: in dem namen der minne
    - l[n=12262]: und vinden niht dar inne
  - lg@couplet[n=6132]:
    - l[n=12263]: niwan die selben arbeit,
    - l[n=12264]: 'die wir haben an sî geleit:'
  - lg@couplet[n=6133]:
    - l[n=12265]: misselinge und ungeschiht!
    - l[n=12266]: des guoten vinde wir dâ niht,
  - lg@couplet[n=6134]:
    - l[n=12267]: des unser iegelîcher gert
    - l[n=12268]: 'und des wir alle sîn entwert:'
  - lg@couplet[n=6135]:
    - l[n=12269]: daz ist der staete vriundes muot,
    - l[n=12270]: der staeteclîche sanfte tuot,
  - lg@couplet[n=6136]:
    - l[n=12271]: der die rôsen bî dem dorne treit,
    - l[n=12272]: die senfte bî der arbeit;
  - lg@couplet[n=6137]:
    - l[n=12273]: an dem ie lît verborgen
    - l[n=12274]: diu wunne bî den sorgen;
  - lg@couplet[n=6138]:
    - l[n=12275]: der an dem ende ie vröude birt,
    - l[n=12276]: als ofte als er beswaeret wirt.
  - lg@couplet[n=6139]:
    - l[n=12277]: den vindet lützel ieman nuo;
    - l[n=12278]: alsô vorwerke wir dar zuo.
  - lg@couplet[n=6140]:
    - l[n=12279]: 'Ez ist vil wâr, daz man dâ saget:'
    - l[n=12280]: "'Minne ist getriben unde gejaget"
  - lg@couplet[n=6141]:
    - l[n=12281]: in den endelesten ort.'
    - l[n=12282]: wirn haben an ir niwan daz wort.
  - lg@couplet[n=6142]:
    - l[n=12283]: uns ist niwan der name beliben
    - l[n=12284]: und han ouch den alsô zetriben,
  - lg@couplet[n=6143]:
    - l[n=12285]: alsô verwortet und vernamet,
    - l[n=12286]: daz sich diu müede ir namen schamet
  - lg@couplet[n=6144]:
    - l[n=12287]: und ir daz wort unmaeret.
    - l[n=12288]: si swachet unde swaeret
  - lg@couplet[n=6145]:
    - l[n=12289]: ir selber ûf der erde.
    - l[n=12290]: diu êrelôse unwerde,
  - lg@couplet[n=6146]:
    - l[n=12291]: si slîchet under hûsen biten
    - l[n=12292]: und treit von lasterlîchen siten
  - lg@couplet[n=6147]:
    - l[n=12293]: gemanicvaltet einen sac,
    - l[n=12294]: in dem s' ir diube und ir bejac
  - lg@couplet[n=6148]:
    - l[n=12295]: ir selbes munde verseit
    - l[n=12296]: und ez ze strâze veile treit.
  - lg@couplet[n=6149]:
    - l[n=12297]: ôwê! den market schaffen wir.
    - l[n=12298]: daz wunder trîbe wir mit ir
  - lg@couplet[n=6150]:
    - l[n=12299]: und wellen des unschuldic sîn.
    - l[n=12300]: Minne, aller herzen künigîn,
  - lg@couplet[n=6151]:
    - l[n=12301]: diu vrîe, diu eine
    - l[n=12302]: diu ist umbe kouf gemeine!
  - lg@couplet[n=6152]:
    - l[n=12303]: wie habe wir unser hêrschaft
    - l[n=12304]: an ir gemachet zinshaft!
  - lg@couplet[n=6153]:
    - l[n=12305]: wir haben ein boese conterfeit
    - l[n=12306]: in daz vingerlîn geleit
  - lg@couplet[n=6154]:
    - l[n=12307]: und triegen uns dâ selbe mite.
    - l[n=12308]: ez ist ein armer trügesite,
  - lg@couplet[n=6155]:
    - l[n=12309]: der vriunden alsô liuget,
    - l[n=12310]: daz er sich selben triuget.
  - lg@couplet[n=6156]:
    - l[n=12311]: wir valschen minnaere,
    - l[n=12312]: der Minnen trügenaere,
  - lg@couplet[n=6157]:
    - l[n=12313]: wie vergânt uns unser tage,
    - l[n=12314]: daz wir unserre clage
  - lg@couplet[n=6158]:
    - l[n=12315]: sô selten liebez ende geben!
    - l[n=12316]: wie vertuon wir unser leben
  - lg@couplet[n=6159]:
    - l[n=12317]: âne liep und âne guot!
    - l[n=12318]: nu gît uns doch daz guoten muot,
  - lg@couplet[n=6160]:
    - l[n=12319]: daz uns ze nihte bestât.
    - l[n=12320]: swaz ieman schoener maere hât
  - lg@couplet[n=6161]:
    - l[n=12321]: von vriuntlîchen dingen,
    - l[n=12322]: swaz wir mit rede vür bringen
  - lg@couplet[n=6162]:
    - l[n=12323]: von den, die wîlent wâren
    - l[n=12324]: vor manegen hundert jâren,
  - lg@couplet[n=6163]:
    - l[n=12325]: daz tuot uns in dem herzen wol
    - l[n=12326]: und sîn der selben state sô vol,
  - lg@couplet[n=6164]:
    - l[n=12327]: daz lützel ieman waere
    - l[n=12328]: getriuwe unde gewaere
  - lg@couplet[n=6165]:
    - l[n=12329]: und wider den vriunt âne âkust,
    - l[n=12330]: ern möhte sus getâne lust
  - lg@couplet[n=6166]:
    - l[n=12331]: von sîn selbes sachen
    - l[n=12332]: in sînem herzen machen.
  - lg@couplet[n=6167]:
    - l[n=12333]: wan uns daz selbe z' aller zît
    - l[n=12334]: mit jâmer under vüezen lît,
  - lg@couplet[n=6168]:
    - l[n=12335]: 'dâ von ez allez ûf erstât:'
    - l[n=12336]: deist triuwe, diu von herzen gât.
  - lg@couplet[n=6169]:
    - l[n=12337]: diu treit sich uns vergebene an.
    - l[n=12338]: sô kêre wir daz ouge dan
  - lg@couplet[n=6170]:
    - l[n=12339]: und trîben die süezen
    - l[n=12340]: unruochlîch under vüezen.
  - lg@couplet[n=6171]:
    - l[n=12341]: wir haben si mit unwerde
    - l[n=12342]: vertreten in der erde.
  - lg@couplet[n=6172]:
    - l[n=12343]: ob wir si gerne suohten dâ,
    - l[n=12344]: wirn wizzen alles gâhes wâ.
  - lg@couplet[n=6173]:
    - l[n=12345]: sô guot, sô lônbaere
    - l[n=12346]: triuwe under vriunden waere,
  - lg@couplet[n=6174]:
    - l[n=12347]: war umbe lieben wir si niht?
    - l[n=12348]: ein blic, ein inneclîch gesiht
  - lg@couplet[n=6175]:
    - l[n=12349]: ûz herzeliebes ougen,
    - l[n=12350]: der leschet âne lougen
  - lg@couplet[n=6176]:
    - l[n=12351]: hundert tûsent smerzen
    - l[n=12352]: des lîbes unde des herzen.
  - lg@couplet[n=6177]:
    - l[n=12353]: ein kus in liebes munde,
    - l[n=12354]: der von des herzen grunde
  - lg@couplet[n=6178]:
    - l[n=12355]: her ûf geslichen kaeme,
    - l[n=12356]: ôhî waz der benaeme
  - lg@couplet[n=6179]:
    - l[n=12357]: seneder sorge und herzenôt!
    - l[n=12358]: Ich weiz wol, Tristan unde Îsôt,
  - lg@couplet[n=6180]:
    - l[n=12359]: die gebitelôsen beide
    - l[n=12360]: benâmen ouch ir leide
  - lg@couplet[n=6181]:
    - l[n=12361]: unde ir triure ein ander vil,
    - l[n=12362]: dô sî begriffen daz zil
  - lg@couplet[n=6182]:
    - l[n=12363]: gemeines willen under in.
    - l[n=12364]: jener gelange was dô hin,
  - lg@couplet[n=6183]:
    - l[n=12365]: der die gedanken anget.
    - l[n=12366]: swes gelieben gelanget,
  - lg@couplet[n=6184]:
    - l[n=12367]: des triben s' under in genuoc,
    - l[n=12368]: sô sich diu zît alsô getruoc.
  - lg@couplet[n=6185]:
    - l[n=12369]: sô sî z' ir state kâmen,
    - l[n=12370]: si gâben unde nâmen
  - lg@couplet[n=6186]:
    - l[n=12371]: mit getriuwelîchem sinne
    - l[n=12372]: in selben unde der minne
  - lg@couplet[n=6187]:
    - l[n=12373]: willegen zins unde zol.
    - l[n=12374]: in was vil inneclîche wol
  - lg@couplet[n=6188]:
    - l[n=12375]: an der reise und an der vart.
    - l[n=12376]: dô diu vremede hine wart,
  - lg@couplet[n=6189]:
    - l[n=12377]: dô was ir heinlîche
    - l[n=12378]: rîlîch unde rîche.
  - lg@couplet[n=6190]:
    - l[n=12379]: und was daz wîsheit unde sin.
    - l[n=12380]: wan die sich helent under in,
  - lg@couplet[n=6191]:
    - l[n=12381]: sît daz si sich enbârent
    - l[n=12382]: und danne ir schame vârent
  - lg@couplet[n=6192]:
    - l[n=12383]: und gestent sich an liebe,
    - l[n=12384]: die sint ir selber diebe.
  - lg@couplet[n=6193]:
    - l[n=12385]: sô sî sich danne ie mêre helent,
    - l[n=12386]: sô s' ie mêre in selben stelent
  - lg@couplet[n=6194]:
    - l[n=12387]: und mischent liep mit leide.
    - l[n=12388]: dise gelieben beide
  - lg@couplet[n=6195]:
    - l[n=12389]: die enhâlen sich ze nihte.
    - l[n=12390]: mit rede und mit gesihte
  - lg@couplet[n=6196]:
    - l[n=12391]: wâren si heinlîch under in.
    - l[n=12392]: Sus triben sî die reise hin
  - lg@couplet[n=6197]:
    - l[n=12393]: mit wunneclîchem lebene
    - l[n=12394]: 'und doch niht gâr vergebene:'
  - lg@couplet[n=6198]:
    - l[n=12395]: in tete diu vorvorhte wê.
    - l[n=12396]: sî bevorhten daz ê
  - lg@couplet[n=6199]:
    - l[n=12397]: dâ ez ouch sider zuo kam,
    - l[n=12398]: daz in sît vröude vil benam
  - lg@couplet[n=6200]:
    - l[n=12399]: 'und brâhte sî ze maneger nôt:'
    - l[n=12400]: daz was daz, daz diu schoene Îsôt
  - lg@couplet[n=6201]:
    - l[n=12401]: dem manne werden solte,
    - l[n=12402]: dem sî niht werden wolte.
  - lg@couplet[n=6202]:
    - l[n=12403]: 'ouch twanc si beidiu noch ein leit:'
    - l[n=12404]: daz was Îsôte wîpheit.
  - lg@couplet[n=6203]:
    - l[n=12405]: hier umbe was in leide.
    - l[n=12406]: diz leidete si beide.
  - lg@couplet[n=6204]:
    - l[n=12407]: doch was in disiu swaere
    - l[n=12408]: lîht unde tragebaere,
  - lg@couplet[n=6205]:
    - l[n=12409]: wan sî ir willen under in zwein
    - l[n=12410]: vrîlîche haeten in ein
  - lg@couplet[n=6206]:
    - l[n=12411]: dicke und ze manegem mâle.
    - l[n=12412]: nu daz si Curnewâle
  - lg@couplet[n=6207]:
    - l[n=12413]: gevuoren alsô nâhen,
    - l[n=12414]: daz sî daz lant wol sâhen,
  - lg@couplet[n=6208]:
    - l[n=12415]: des vröuten sî sich alle dô.
    - l[n=12416]: si wâren sîn alle vrô
  - lg@couplet[n=6209]:
    - l[n=12417]: wan eine Tristan unde Îsôt.
    - l[n=12418]: der angest was ez unde ir nôt.
  - lg@couplet[n=6210]:
    - l[n=12419]: der wille waere der geschehen,
    - l[n=12420]: sine haeten niemer lant gesehen.
  - lg@couplet[n=6211]:
    - l[n=12421]: diu vorhte ir beider êren
    - l[n=12422]: diu begunde ir herze sêren.
  - lg@couplet[n=6212]:
    - l[n=12423]: sine kunden sich berâten nie,
    - l[n=12424]: waz sî getaeten oder wie,
  - lg@couplet[n=6213]:
    - l[n=12425]: daz Îsôte wîpheit
    - l[n=12426]: dem künege würde verseit.
  - lg@couplet[n=6214]:
    - l[n=12427]: und doch swie unrâtbaere
    - l[n=12428]: kindesche minnaere
  - lg@couplet[n=6215]:
    - l[n=12429]: in ir kintheite sint,
    - l[n=12430]: der rât geviel doch an daz kint.
  - lg@couplet[n=6216]:
    - l[n=12431]: Sô minne an tumben kinden
    - l[n=12432]: ir spil gerâtet vinden,
  - lg@couplet[n=6217]:
    - l[n=12433]: sô muge wir an den kinden
    - l[n=12434]: witze unde liste vinden.
  - milestone[unit=chapter,n=18]
  - label[lg=deu-Latn]: Brangäne
  - lg@couplet[n=6218]:
    - l[n=12435]: 'Lange umberede sî hin geleit:'
    - l[n=12436]: Îsôt vant in ir kintheit
  - lg@couplet[n=6219]:
    - l[n=12437]: eine witze und einen list,
    - l[n=12438]: 'den allerbesten zuo der vrist:'
  - lg@couplet[n=6220]:
    - l[n=12439]: daz sî niemêre taeten,
    - l[n=12440]: niwan Brangaenen baeten,
  - lg@couplet[n=6221]:
    - l[n=12441]: daz si an der êrsten naht
    - l[n=12442]: sunder rede und sunder braht
  - lg@couplet[n=6222]:
    - l[n=12443]: bî Marke ir hêrren laege,
    - l[n=12444]: geselleschefte im pflaege.
  - lg@couplet[n=6223]:
    - l[n=12445]: ezn würde im niemer baz entsaget,
    - l[n=12446]: wan sî was schoene und was ouch maget.
  - lg@couplet[n=6224]:
    - l[n=12447]: alsus sô lêret minne
    - l[n=12448]: durnehteclîche sinne
  - lg@couplet[n=6225]:
    - l[n=12449]: ze valsche sîn vervlizzen,
    - l[n=12450]: die doch niht solten wizzen,
  - lg@couplet[n=6226]:
    - l[n=12451]: waz ze sus getâner trüge
    - l[n=12452]: und ze valscheit gezüge.
  - lg@couplet[n=6227]:
    - l[n=12453]: 'die gelieben alsô tâten:'
    - l[n=12454]: Brangaenen sî bâten
  - lg@couplet[n=6228]:
    - l[n=12455]: alse lange und alsô vil,
    - l[n=12456]: biz sî si brâhten ûf daz zil,
  - lg@couplet[n=6229]:
    - l[n=12457]: daz s' in zer urtaete
    - l[n=12458]: gelobete, daz siz taete.
  - lg@couplet[n=6230]:
    - l[n=12459]: und lobete ez ouch mit maneger nôt.
    - l[n=12460]: sine wart niht z' einem mâle rôt
  - lg@couplet[n=6231]:
    - l[n=12461]: und missevar von dirre bete,
    - l[n=12462]: als ez ir michel nôt tete.
  - lg@couplet[n=6232]:
    - l[n=12463]: diu bete was ouch seltsaene.
    - l[n=12464]: "'trût vrouwe' sprach Brangaene"
  - lg@couplet[n=6233]:
    - l[n=12465]: "'iuwer muoter, diu vrouwe mîn,"
    - l[n=12466]: diu saelige künigîn
  - lg@couplet[n=6234]:
    - l[n=12467]: diu bevalch iuch mir in mîne pflege
    - l[n=12468]: und solte iuch selbe an disem wege
  - lg@couplet[n=6235]:
    - l[n=12469]: unde an dirre veigen vart
    - l[n=12470]: vor disem leide haben bewart.
  - lg@couplet[n=6236]:
    - l[n=12471]: nu habet ir laster unde leit
    - l[n=12472]: von mîner warlôsekeit.
  - lg@couplet[n=6237]:
    - l[n=12473]: von diu darf ich ez mâze clagen,
    - l[n=12474]: muoz ich daz laster mit iu tragen,
  - lg@couplet[n=6238]:
    - l[n=12475]: und waere ouch wol gevüege,
    - l[n=12476]: daz ich ez eine trüege,
  - lg@couplet[n=6239]:
    - l[n=12477]: möhtet ir dâ von gesîn.
    - l[n=12478]: genaedeclîcher trehtîn,
  - lg@couplet[n=6240]:
    - l[n=12479]: wie vergaeze dû mîn sô!'
    - l[n=12480]: 'Îsôt sprach zuo Brangaenen dô:'
  - lg@couplet[n=6241]:
    - l[n=12481]: "'stolziu niftel, sage mir,"
    - l[n=12482]: waz meinestû, waz wirret dir?
  - lg@couplet[n=6242]:
    - l[n=12483]: mich wundert sêre, waz tu clages.'
    - l[n=12484]: "'vrouwe, dâ warf ich anders tages"
  - lg@couplet[n=6243]:
    - l[n=12485]: ûz dem schiffe ein glasevaz.'
    - l[n=12486]: "'sô taete dû, waz wirret daz?'"
  - lg@couplet[n=6244]:
    - l[n=12487]: "'owî!' sprach sî 'daz selbe glas"
    - l[n=12488]: und der tranc, der dar inne was,
  - lg@couplet[n=6245]:
    - l[n=12489]: der ist iuwer beider tôt.'
    - l[n=12490]: "'war umbe, niftel?' sprach Îsôt"
  - lg@couplet[n=6246]:
    - l[n=12491]: "'wie ist disem maere?' 'im ist alsô.'"
    - l[n=12492]: Brangaene seite in beiden dô
  - lg@couplet[n=6247]:
    - l[n=12493]: die rede von ende her dan.
    - l[n=12494]: "'nu walte es got!' sprach Tristan"
  - lg@couplet[n=6248]:
    - l[n=12495]: "'ez waere tôt oder leben:"
    - l[n=12496]: ez hât mir sanfte vergeben.
  - lg@couplet[n=6249]:
    - l[n=12497]: ine weiz, wie jener werden sol;
    - l[n=12498]: dirre tôt der tuot mir wol.
  - lg@couplet[n=6250]:
    - l[n=12499]: solte diu wunneclîche Îsôt
    - l[n=12500]: iemer alsus sî mîn tôt,
  - lg@couplet[n=6251]:
    - l[n=12501]: sô wolte ich gerne werben
    - l[n=12502]: umbe ein êweclîchez sterben.'
  - lg@couplet[n=6252]:
    - l[n=12503]: Lât alle rede belîben.
    - l[n=12504]: welle wir liebe trîben,
  - lg@couplet[n=6253]:
    - l[n=12505]: ezn mac sô niht belîben,
    - l[n=12506]: wirn müezen leide ouch trîben.
  - lg@couplet[n=6254]:
    - l[n=12507]: Swie sanfte uns mit der liebe sî,
    - l[n=12508]: sô müeze wir doch ie dâ bî
  - lg@couplet[n=6255]:
    - l[n=12509]: gedenken der êren.
    - l[n=12510]: swer sich an niht wil kêren
  - lg@couplet[n=6256]:
    - l[n=12511]: wan an des lîbes gelust,
    - l[n=12512]: daz ist der êren verlust.
  - lg@couplet[n=6257]:
    - l[n=12513]: swie wol Tristande taete
    - l[n=12514]: daz leben, daz er haete,
  - lg@couplet[n=6258]:
    - l[n=12515]: sîn êre zôch in doch dervan.
    - l[n=12516]: sîn triuwe lac im allez an,
  - lg@couplet[n=6259]:
    - l[n=12517]: daz er ir wol gedaehte
    - l[n=12518]: und Marke sîn wîp braehte.
  - lg@couplet[n=6260]:
    - l[n=12519]: die beide, triuwe und êre,
    - l[n=12520]: die twungen im sêre
  - lg@couplet[n=6261]:
    - l[n=12521]: sîn herze und sîne sinne.
    - l[n=12522]: die dâ vor an der minne
  - lg@couplet[n=6262]:
    - l[n=12523]: wâren worden sigelôs,
    - l[n=12524]: dô er die minne vür si kôs.
  - lg@couplet[n=6263]:
    - l[n=12525]: die selben sigelôsen zwô
    - l[n=12526]: die gesigeten an der minne dô.
  - lg@couplet[n=6264]:
    - l[n=12527]: Tristan der sante boten zehant
    - l[n=12528]: in zwein batêlen wider lant
  - lg@couplet[n=6265]:
    - l[n=12529]: und enbôt Marke maere,
    - l[n=12530]: wie ez ergangen waere
  - lg@couplet[n=6266]:
    - l[n=12531]: umbe die schoenen von Îlant.
    - l[n=12532]: Marke besande zehant,
  - lg@couplet[n=6267]:
    - l[n=12533]: swen er besenden kunde.
    - l[n=12534]: dâ randen an der stunde
  - lg@couplet[n=6268]:
    - l[n=12535]: tûsent boten nâch ritterschaft.
    - l[n=12536]: man enpfienc mit micheler craft
  - lg@couplet[n=6269]:
    - l[n=12537]: die kunden und die geste.
    - l[n=12538]: daz ergest und daz beste,
  - lg@couplet[n=6270]:
    - l[n=12539]: daz Marke an disen zwein enpfie,
    - l[n=12540]: mit den sîn leben ouch hine gie,
  - lg@couplet[n=6271]:
    - l[n=12541]: daz selbe enpfienc er alse wol,
    - l[n=12542]: als ein man daz enpfâhen sol,
  - lg@couplet[n=6272]:
    - l[n=12543]: daz ime vor allen dingen ist.
    - l[n=12544]: Marke der hiez an der vrist
  - lg@couplet[n=6273]:
    - l[n=12545]: den lantbarûnen allen sagen,
    - l[n=12546]: daz s' inner ahzehen tagen
  - lg@couplet[n=6274]:
    - l[n=12547]: alle ze hove kaemen,
    - l[n=12548]: als sî im wol gezaemen
  - lg@couplet[n=6275]:
    - l[n=12549]: ze sîner brûtleite.
    - l[n=12550]: diz allez was bereite.
  - lg@couplet[n=6276]:
    - l[n=12551]: si kâmen rîlîche dar.
    - l[n=12552]: dar kam manc wunneclîchiu schar
  - lg@couplet[n=6277]:
    - l[n=12553]: von rittern und von vrouwen
    - l[n=12554]: ir ougen wunne schouwen,
  - lg@couplet[n=6278]:
    - l[n=12555]: die liehten Îsôte.
    - l[n=12556]: diu wart vil unde genôte
  - lg@couplet[n=6279]:
    - l[n=12557]: und ze wunder an gesehen
    - l[n=12558]: 'und niwan des einen gejehen:'
  - lg@couplet[n=6280]:
    - l[n=12559]: "'Îsôt, Îsôt la blunde"
    - l[n=12560]: marveil de tû le munde.
  - lg@couplet[n=6281]:
    - l[n=12561]: Îsôt diu ist besunder
    - l[n=12562]: über al die werlt ein wunder.
  - lg@couplet[n=6282]:
    - l[n=12563]: ez ist wâr, daz man dâ saget
    - l[n=12564]: von dirre saeligen maget.
  - lg@couplet[n=6283]:
    - l[n=12565]: si gît der werlde wunne
    - l[n=12566]: gelîche alsam diu sunne.
  - lg@couplet[n=6284]:
    - l[n=12567]: ezn gewunnen elliu rîche
    - l[n=12568]: nie maget sô wunneclîche.'
  - lg@couplet[n=6285]:
    - l[n=12569]: Nu sî z' ir ê bestatet wart
    - l[n=12570]: und an ir rehte bewart,
  - lg@couplet[n=6286]:
    - l[n=12571]: daz Curnewal und Engelant
    - l[n=12572]: sô wart besetzet in ir hant,
  - lg@couplet[n=6287]:
    - l[n=12573]: ob sî niht erben baere,
    - l[n=12574]: daz Tristan erbe waere,
  - lg@couplet[n=6288]:
    - l[n=12575]: unde ir hulde wart getân.
    - l[n=12576]: des nahtes dô si solte gân
  - lg@couplet[n=6289]:
    - l[n=12577]: slâfen z' ir hêrren Marke,
    - l[n=12578]: nu haeten sî sich starke
  - lg@couplet[n=6290]:
    - l[n=12579]: sî und Brangaene und Tristan
    - l[n=12580]: vor hin gevlizzen dar an,
  - lg@couplet[n=6291]:
    - l[n=12581]: daz sî ir state unde ir stat
    - l[n=12582]: wîslîchen haeten besat
  - lg@couplet[n=6292]:
    - l[n=12583]: und wol vor hin berâten.
    - l[n=12584]: in Markes kemenâten
  - lg@couplet[n=6293]:
    - l[n=12585]: was nieman wan si vieriu,
    - l[n=12586]: der künic selbe und si driu.
  - lg@couplet[n=6294]:
    - l[n=12587]: nu was ouch Marke nider komen.
    - l[n=12588]: Brangaene haete an sich genomen
  - lg@couplet[n=6295]:
    - l[n=12589]: der küniginne cleider.
    - l[n=12590]: diu cleider ir beider
  - lg@couplet[n=6296]:
    - l[n=12591]: wâren verwandelt under in.
    - l[n=12592]: Tristan vuorte Brangaenen hin
  - lg@couplet[n=6297]:
    - l[n=12593]: die marter lîden und die nôt.
    - l[n=12594]: diu lieht diu laschte ir vrouwe Îsôt.
  - lg@couplet[n=6298]:
    - l[n=12595]: Marke Brangaenen zuo z' im twanc.
    - l[n=12596]: ine weiz, wie ir der anevanc
  - lg@couplet[n=6299]:
    - l[n=12597]: geviele dirre sache.
    - l[n=12598]: si dolte sô gemache,
  - lg@couplet[n=6300]:
    - l[n=12599]: daz ez gâr âne braht beleip.
    - l[n=12600]: swaz ir gespil mit ir getreip,
  - lg@couplet[n=6301]:
    - l[n=12601]: si leiste unde werte,
    - l[n=12602]: swes er hin z' ir gegerte,
  - lg@couplet[n=6302]:
    - l[n=12603]: mit messing und mit golde,
    - l[n=12604]: als wol alse er wolde.
  - lg@couplet[n=6303]:
    - l[n=12605]: ich wil mich ouch des wol versehen,
    - l[n=12606]: daz ez ê selten sî geschehen,
  - lg@couplet[n=6304]:
    - l[n=12607]: daz ie sô schoene messinc
    - l[n=12608]: vür guldîniu teidinc
  - lg@couplet[n=6305]:
    - l[n=12609]: ze bettegelte würde gegeben.
    - l[n=12610]: deiswâr ich sazte ez wol mîn leben,
  - lg@couplet[n=6306]:
    - l[n=12611]: daz sît Adâmes tagen
    - l[n=12612]: als edel valsch nie wart geslagen
  - lg@couplet[n=6307]:
    - l[n=12613]: noch nie sô gaebiu trügeheit
    - l[n=12614]: an mannes sîten wart geleit.
  - lg@couplet[n=6308]:
    - l[n=12615]: Die wîle ouch sî zwei lâgen,
    - l[n=12616]: ir bettespiles pflâgen,
  - lg@couplet[n=6309]:
    - l[n=12617]: al die wîle haete Îsôt
    - l[n=12618]: michel angest unde nôt.
  - lg@couplet[n=6310]:
    - l[n=12619]: 'si dâhte allez wider sich:'
    - l[n=12620]: "'got hêrre, nû beware mich"
  - lg@couplet[n=6311]:
    - l[n=12621]: und hilf mir, daz mîn niftelîn
    - l[n=12622]: wider mich getriuwe müeze sîn!
  - lg@couplet[n=6312]:
    - l[n=12623]: trîbet sî diz bettespil
    - l[n=12624]: iht ze lange und iht ze vil,
  - lg@couplet[n=6313]:
    - l[n=12625]: ich vürhte ez ir sô wol behage,
    - l[n=12626]: daz sî vil lîhte dâ betage.
  - lg@couplet[n=6314]:
    - l[n=12627]: sô werde wir alle
    - l[n=12628]: ze spotte und ze schalle.'
  - lg@couplet[n=6315]:
    - l[n=12629]: nein, ir gedanke unde ir muot
    - l[n=12630]: die wâren lûter unde guot.
  - lg@couplet[n=6316]:
    - l[n=12631]: dô si vür Îsolde
    - l[n=12632]: geleiste, daz si solde,
  - lg@couplet[n=6317]:
    - l[n=12633]: unde ir teidinc ergie,
    - l[n=12634]: von dem bette sî sich lie.
  - lg@couplet[n=6318]:
    - l[n=12635]: nû was ouch Îsôt hantgar.
    - l[n=12636]: vür daz bette saz si dar,
  - lg@couplet[n=6319]:
    - l[n=12637]: als ez diu selbe solte sîn.
    - l[n=12638]: zehant iesch ouch der künec den wîn.
  - lg@couplet[n=6320]:
    - l[n=12639]: dâ volgete er dem site mite,
    - l[n=12640]: wan ez was in den zîten site,
  - lg@couplet[n=6321]:
    - l[n=12641]: daz man des ellîche pflac,
    - l[n=12642]: swer sô bî einer megede lac
  - lg@couplet[n=6322]:
    - l[n=12643]: und ir den bluomen abe genam,
    - l[n=12644]: daz eteswer mit wîne kam
  - lg@couplet[n=6323]:
    - l[n=12645]: und lie si trinken beide
    - l[n=12646]: samet âne underscheide.
  - lg@couplet[n=6324]:
    - l[n=12647]: der selbe site ergieng ouch dâ.
    - l[n=12648]: Tristan sîn neve der brâhte iesâ
  - lg@couplet[n=6325]:
    - l[n=12649]: beidiu lieht unde wîn.
    - l[n=12650]: der künec tranc und diu künigîn.
  - lg@couplet[n=6326]:
    - l[n=12651]: ouch sagent genuoge maere,
    - l[n=12652]: daz ez des trankes waere,
  - lg@couplet[n=6327]:
    - l[n=12653]: von dem Tristan unde Îsôt
    - l[n=12654]: gevielen in ir herzenôt.
  - lg@couplet[n=6328]:
    - l[n=12655]: nein des trankes was nimê.
    - l[n=12656]: Brangaene warf in in den sê.
  - lg@couplet[n=6329]:
    - l[n=12657]: Nu sî dem site gegiengen mite,
    - l[n=12658]: beidiu getrunken nâch dem site,
  - lg@couplet[n=6330]:
    - l[n=12659]: diu junge künigîn Îsôt
    - l[n=12660]: diu leite sich mit maneger nôt,
  - lg@couplet[n=6331]:
    - l[n=12661]: mit tougenlîchem smerzen
    - l[n=12662]: ir muotes unde ir herzen
  - lg@couplet[n=6332]:
    - l[n=12663]: zuo dem künege ir hêrren nider.
    - l[n=12664]: der greif an sîne vröude wider;
  - lg@couplet[n=6333]:
    - l[n=12665]: er twanc si nâhe an sînen lîp.
    - l[n=12666]: in dûhte wîp alse wîp.
  - lg@couplet[n=6334]:
    - l[n=12667]: er vant ouch die vil schiere
    - l[n=12668]: von guoter maniere.
  - lg@couplet[n=6335]:
    - l[n=12669]: ime was ein als ander.
    - l[n=12670]: an ietwederre vander
  - lg@couplet[n=6336]:
    - l[n=12671]: golt unde messinc.
    - l[n=12672]: ouch leisten s' ime ir teidinc
  - lg@couplet[n=6337]:
    - l[n=12673]: alsô dan und alsô dar,
    - l[n=12674]: daz er nie nihtes wart gewar.
  - lg@couplet[n=6338]:
    - l[n=12675]: Îsôt diu was dô starke
    - l[n=12676]: von ir hêrren Marke
  - lg@couplet[n=6339]:
    - l[n=12677]: geminnet unde gehêret,
    - l[n=12678]: geprîset unde g' êret
  - lg@couplet[n=6340]:
    - l[n=12679]: von liute und von lande.
    - l[n=12680]: wan man sô maneger hande
  - lg@couplet[n=6341]:
    - l[n=12681]: vuoge unde saelde an ir gesach,
    - l[n=12682]: ir lop unde ir êre sprach,
  - lg@couplet[n=6342]:
    - l[n=12683]: swaz lop gesprechen kunde.
    - l[n=12684]: under dirre stunde
  - lg@couplet[n=6343]:
    - l[n=12685]: haete sî und ir amîs
    - l[n=12686]: ir kurzewîle manege wîs,
  - lg@couplet[n=6344]:
    - l[n=12687]: ir wunne spâte unde vruo,
    - l[n=12688]: wan nieman wânde niht dar zuo.
  - lg@couplet[n=6345]:
    - l[n=12689]: dane dâhte weder wîp noch man
    - l[n=12690]: dekeiner slahte undinges an.
  - lg@couplet[n=6346]:
    - l[n=12691]: wan si was in sîner pflege
    - l[n=12692]: alle stunde und alle wege
  - lg@couplet[n=6347]:
    - l[n=12693]: und lebete, swie si dûhte guot.
    - l[n=12694]: Hie mite sô nam si in ir muot
  - lg@couplet[n=6348]:
    - l[n=12695]: und bedâhte allez ir dinc.
    - l[n=12696]: sît nieman ir haelinc
  - lg@couplet[n=6349]:
    - l[n=12697]: unde ir trügeliste
    - l[n=12698]: niwan Brangaene wiste,
  - lg@couplet[n=6350]:
    - l[n=12699]: enwaere sî danne eine,
    - l[n=12700]: sô dörfte s' iemer cleine
  - lg@couplet[n=6351]:
    - l[n=12701]: gesorgen umbe ir êre.
    - l[n=12702]: si sorgete sêre
  - lg@couplet[n=6352]:
    - l[n=12703]: und vorhte harte starke,
    - l[n=12704]: Brangaene ob sî ze Marke
  - lg@couplet[n=6353]:
    - l[n=12705]: dekeine liebe haete,
    - l[n=12706]: daz sî im kunt taete
  - lg@couplet[n=6354]:
    - l[n=12707]: ir laster unde ir maere,
    - l[n=12708]: als ez ergangen waere.
  - lg@couplet[n=6355]:
    - l[n=12709]: diu sorchafte künigîn
    - l[n=12710]: diu tete an disen dingen schîn,
  - lg@couplet[n=6356]:
    - l[n=12711]: daz man laster unde spot
    - l[n=12712]: mêre vürhtet danne got.
  - lg@couplet[n=6357]:
    - l[n=12713]: zwêne knehte sî besande
    - l[n=12714]: vremede von Engelande.
  - lg@couplet[n=6358]:
    - l[n=12715]: die selben hiez si beide
    - l[n=12716]: swern eide und eide,
  - lg@couplet[n=6359]:
    - l[n=12717]: triuwe über triuwe geben.
    - l[n=12718]: dâ zuo gebôt s' in an ir leben,
  - lg@couplet[n=6360]:
    - l[n=12719]: swaz sî si hieze ane gân,
    - l[n=12720]: daz daz beidiu getân
  - lg@couplet[n=6361]:
    - l[n=12721]: und ouch verholn waere.
    - l[n=12722]: sus seite s' in ir maere.
  - lg@couplet[n=6362]:
    - l[n=12723]: "diu mortraete sprach zuo z' in:"
    - l[n=12724]: "'nu merket beide mînen sin."
  - lg@couplet[n=6363]:
    - l[n=12725]: ich sende eine maget mit iu,
    - l[n=12726]: die nemet und rîtet ir driu
  - lg@couplet[n=6364]:
    - l[n=12727]: heinlîchen unde balde
    - l[n=12728]: eteswar z' einem walde,
  - lg@couplet[n=6365]:
    - l[n=12729]: er sî verre oder bî,
    - l[n=12730]: der iu dar zuo gevellec sî,
  - lg@couplet[n=6366]:
    - l[n=12731]: dâ nieman heinlîche habe,
    - l[n=12732]: und slahet ir daz houbet abe.
  - lg@couplet[n=6367]:
    - l[n=12733]: und alle ir rede die merket ir,
    - l[n=12734]: und swaz si sage, daz saget mir.
  - lg@couplet[n=6368]:
    - l[n=12735]: ir zungen bringet mir her dan.
    - l[n=12736]: und sît ouch des gewis dar an,
  - lg@couplet[n=6369]:
    - l[n=12737]: swie sô ich ez in ein getrage,
    - l[n=12738]: daz ich iuch morgen an dem tage
  - lg@couplet[n=6370]:
    - l[n=12739]: mit rîlîcher sache
    - l[n=12740]: beide ritter mache
  - lg@couplet[n=6371]:
    - l[n=12741]: und wil iu lîhen unde geben,
    - l[n=12742]: die wîle ich iemer sol geleben.'
  - lg@couplet[n=6372]:
    - l[n=12743]: Diu rede diu wart gewisset dâ.
    - l[n=12744]: Îsôt diu nam Brangaenen sâ
  - lg@couplet[n=6373]:
    - l[n=12745]: "'Brangaene' sprach si 'nim hie war:"
    - l[n=12746]: bin ich iht sêre missevar?
  - lg@couplet[n=6374]:
    - l[n=12747]: ine weiz, wie mir mîn dinc stê.
    - l[n=12748]: mîn houbet tuot mir sêre wê.
  - lg@couplet[n=6375]:
    - l[n=12749]: du muost uns wurze bringen.
    - l[n=12750]: wir müezen disen dingen
  - lg@couplet[n=6376]:
    - l[n=12751]: eteslîchen rât geben
    - l[n=12752]: oder ez gât mir an daz leben.'
  - lg@couplet[n=6377]:
    - l[n=12753]: 'diu getriuwe Brangaene sprach:'
    - l[n=12754]: "'vrouwe, iuwer ungemach"
  - lg@couplet[n=6378]:
    - l[n=12755]: daz müet mich harte sêre.
    - l[n=12756]: nune bîtet ouch niemêre.
  - lg@couplet[n=6379]:
    - l[n=12757]: heizet mich wîsen eteswar,
    - l[n=12758]: dâ ich eteswaz ervar,
  - lg@couplet[n=6380]:
    - l[n=12759]: daz z' iuwern dingen guot sî.'
    - l[n=12760]: "'sich, zwêne knappen sint hie bî."
  - lg@couplet[n=6381]:
    - l[n=12761]: mit den rît, die wîsent dich.'
    - l[n=12762]: "'gerne vrouwe, daz tuon ich.'"
  - lg@couplet[n=6382]:
    - l[n=12763]: si saz ûf unde reit mit in.
    - l[n=12764]: nu sî zem walde kâmen hin,
  - lg@couplet[n=6383]:
    - l[n=12765]: dâ wurze, crût unde gras
    - l[n=12766]: der volle nâch ir willen was,
  - lg@couplet[n=6384]:
    - l[n=12767]: Brangaene wolte erbeizet sîn.
    - l[n=12768]: nu vuorten sî si baz hin în
  - lg@couplet[n=6385]:
    - l[n=12769]: in die wüeste und in die wilde.
    - l[n=12770]: nu sî von dem gevilde
  - lg@couplet[n=6386]:
    - l[n=12771]: verre hin în kâmen,
    - l[n=12772]: die höfschen si nâmen,
  - lg@couplet[n=6387]:
    - l[n=12773]: die getriuwen, die werden,
    - l[n=12774]: und sazten sî zer erden
  - lg@couplet[n=6388]:
    - l[n=12775]: mit triure und mit leide
    - l[n=12776]: und zucten swert beide.
  - lg@couplet[n=6389]:
    - l[n=12777]: Brangaene dô sô sêre erschrac,
    - l[n=12778]: daz si an der erden gelac
  - lg@couplet[n=6390]:
    - l[n=12779]: und lac alsô lange nider.
    - l[n=12780]: ir herze erbibete und alle ir lider.
  - lg@couplet[n=6391]:
    - l[n=12781]: erschrockenlîche sî ûf sach.
    - l[n=12782]: "'hêrre genâde!' si sprach"
  - lg@couplet[n=6392]:
    - l[n=12783]: "'durch got waz welt ir ane gân?'"
    - l[n=12784]: "'dâ sult ir iuwer leben lân.'"
  - lg@couplet[n=6393]:
    - l[n=12785]: "'ôwê, war umbe? saget mir!'"
    - l[n=12786]: "ir einer sprach: 'waz habet ir"
  - lg@couplet[n=6394]:
    - l[n=12787]: begangen wider die künigîn?
    - l[n=12788]: diu hiez iuch slahen. nu muoz ez sîn.
  - lg@couplet[n=6395]:
    - l[n=12789]: iuwer und unser vrouwe Îsôt
    - l[n=12790]: diu hât geschaffet iuwern tôt.'
  - lg@couplet[n=6396]:
    - l[n=12791]: Brangaene vielt ir hende in ein;
    - l[n=12792]: "weinende sprach si: 'hêrre nein,"
  - lg@couplet[n=6397]:
    - l[n=12793]: durch iuwer güete und durch got,
    - l[n=12794]: sô vristet beide diz gebot
  - lg@couplet[n=6398]:
    - l[n=12795]: und lât mich alsô lange leben,
    - l[n=12796]: daz ich iu antwürte müge geben.
  - lg@couplet[n=6399]:
    - l[n=12797]: dâ nâch habt ir mich schiere erslagen.
    - l[n=12798]: ir sult mîner vrouwen sagen
  - lg@couplet[n=6400]:
    - l[n=12799]: und wizzet selbe, daz ich nie
    - l[n=12800]: wider ir hulden niht begie,
  - lg@couplet[n=6401]:
    - l[n=12801]: dar an ich mich versaehe,
    - l[n=12802]: daz ir leit geschaehe,
  - lg@couplet[n=6402]:
    - l[n=12803]: ezn waere danne alse vil,
    - l[n=12804]: 'des ich doch niht getrûwen wil:'
  - lg@couplet[n=6403]:
    - l[n=12805]: dô wir zwô vuoren von Îlant,
    - l[n=12806]: dô haeten wir zwô zwei gewant.
  - lg@couplet[n=6404]:
    - l[n=12807]: diu haeten wir uns beiden
    - l[n=12808]: erwelt und ûz gescheiden
  - lg@couplet[n=6405]:
    - l[n=12809]: von anderm gewande.
    - l[n=12810]: 'diu vuorten wir von lande:'
  - lg@couplet[n=6406]:
    - l[n=12811]: zwei hemede wîz alsam ein snê.
    - l[n=12812]: dô wir dô kâmen ûf den sê
  - lg@couplet[n=6407]:
    - l[n=12813]: her wider lant ûf unser vart,
    - l[n=12814]: sô heiz ir von der sunnen wart,
  - lg@couplet[n=6408]:
    - l[n=12815]: daz sî vil selten in den tagen
    - l[n=12816]: an ir iht kunde vertragen
  - lg@couplet[n=6409]:
    - l[n=12817]: niwan ir hemede al eine,
    - l[n=12818]: daz wîze, daz reine.
  - lg@couplet[n=6410]:
    - l[n=12819]: sus liebete ir daz hemede an.
    - l[n=12820]: dô sî ez üeben began,
  - lg@couplet[n=6411]:
    - l[n=12821]: biz daz si 'z über üebete,
    - l[n=12822]: sîne wîze gar betrüebete,
  - lg@couplet[n=6412]:
    - l[n=12823]: dô haete aber ich daz mîne
    - l[n=12824]: heinlîche in mînem schrîne
  - lg@couplet[n=6413]:
    - l[n=12825]: in reinen wîzen valten
    - l[n=12826]: verborgen unde behalten.
  - lg@couplet[n=6414]:
    - l[n=12827]: und als mîn vrouwe her kam,
    - l[n=12828]: den künec ir hêrren genam
  - lg@couplet[n=6415]:
    - l[n=12829]: und zuo z' im slâfen solte gân,
    - l[n=12830]: nune was ir hemede niht getân
  - lg@couplet[n=6416]:
    - l[n=12831]: sô schône, alse ez solte
    - l[n=12832]: und als sî gerne wolte.
  - lg@couplet[n=6417]:
    - l[n=12833]: daz ich ir dô daz mîne lêch
    - l[n=12834]: und ir 's et eines verzêch
  - lg@couplet[n=6418]:
    - l[n=12835]: und mich sô vil an ir vergaz,
    - l[n=12836]: ir enwerre danne daz,
  - lg@couplet[n=6419]:
    - l[n=12837]: sô wizze got wol, daz ich nie
    - l[n=12838]: ze keinen zîten übergie
  - lg@couplet[n=6420]:
    - l[n=12839]: weder ir bete noch ir gebot.
    - l[n=12840]: nu tuot ez beide samet durch got,
  - lg@couplet[n=6421]:
    - l[n=12841]: grüezet si von mir alsô wol,
    - l[n=12842]: als ein juncvrouwe ir vrouwen sol.
  - lg@couplet[n=6422]:
    - l[n=12843]: und got durch sîne güete
    - l[n=12844]: der bewar ir unde behüete
  - lg@couplet[n=6423]:
    - l[n=12845]: ir êre und ir lîp unde ir leben!
    - l[n=12846]: und mîn tôt der sî ir vergeben.
  - lg@couplet[n=6424]:
    - l[n=12847]: die sêle die bevilhe ich gote,
    - l[n=12848]: den lîp hin z' iuwerem gebote.'
  - lg@couplet[n=6425]:
    - l[n=12849]: Nu sâhen dise zwêne man
    - l[n=12850]: erbermeclîche ein ander an
  - lg@couplet[n=6426]:
    - l[n=12851]: und erbarmete s' an der reinen
    - l[n=12852]: ir inneclîchez weinen.
  - lg@couplet[n=6427]:
    - l[n=12853]: si gerou vil sêre beide
    - l[n=12854]: und nâmen 'z in ze leide,
  - lg@couplet[n=6428]:
    - l[n=12855]: daz sî gelobet haeten,
    - l[n=12856]: daz sî den mort taeten.
  - lg@couplet[n=6429]:
    - l[n=12857]: dô sî an ir niht vunden
    - l[n=12858]: noch niht ervinden kunden,
  - lg@couplet[n=6430]:
    - l[n=12859]: daz morde gebaere
    - l[n=12860]: und tôtbaere waere,
  - lg@couplet[n=6431]:
    - l[n=12861]: si giengen râten under in zwein
    - l[n=12862]: 'unde gerieten in ein:'
  - lg@couplet[n=6432]:
    - l[n=12863]: ez ergienge in, swie ez in möhte ergân,
    - l[n=12864]: si wolten si leben lân.
  - lg@couplet[n=6433]:
    - l[n=12865]: die getriuwen bunden si sâ
    - l[n=12866]: hôhe ûf einen boum dâ,
  - lg@couplet[n=6434]:
    - l[n=12867]: daz sî die wolve iht naemen,
    - l[n=12868]: biz daz si wider kaemen,
  - lg@couplet[n=6435]:
    - l[n=12869]: und sniten an der stunde
    - l[n=12870]: eime ir vogelhunde
  - lg@couplet[n=6436]:
    - l[n=12871]: die zungen ûz und riten dan.
    - l[n=12872]: sus seiten dise zwêne man
  - lg@couplet[n=6437]:
    - l[n=12873]: Îsôte der mortraeten,
    - l[n=12874]: daz sî s' ermordet haeten
  - lg@couplet[n=6438]:
    - l[n=12875]: mit jâmer und mit leide.
    - l[n=12876]: si sageten ir beide,
  - lg@couplet[n=6439]:
    - l[n=12877]: diu selbe zunge diu waere ir.
    - l[n=12878]: "Îsôt diu sprach: 'nu saget mir,"
  - lg@couplet[n=6440]:
    - l[n=12879]: waz maeres sagete iu diu maget?'
    - l[n=12880]: si sageten, alse in was gesaget,
  - lg@couplet[n=6441]:
    - l[n=12881]: al von ende ir rede her dan
    - l[n=12882]: und verswigen nie niht dar an.
  - lg@couplet[n=6442]:
    - l[n=12883]: "'Jâ' sprach si 'seite s' iu nimê?'"
    - l[n=12884]: "'nein vrouwe.' Îsôt diu rief: 'ôwê"
  - lg@couplet[n=6443]:
    - l[n=12885]: und wâfen dirre maere!
    - l[n=12886]: unsaeligen mordaere,
  - lg@couplet[n=6444]:
    - l[n=12887]: waz habet ir an gegangen?
    - l[n=12888]: ir müezet beide hangen!'
  - lg@couplet[n=6445]:
    - l[n=12889]: "'hêrre' sprâchen jene dô"
    - l[n=12890]: "'wie lûtent disiu maere sô?"
  - lg@couplet[n=6446]:
    - l[n=12891]: vil wunderlîchiu vrouwe Îsôt,
    - l[n=12892]: ir habet uns doch mit maneger nôt
  - lg@couplet[n=6447]:
    - l[n=12893]: ervlêhet unde benoetet,
    - l[n=12894]: daz wir si haben ertoetet.'
  - lg@couplet[n=6448]:
    - l[n=12895]: "'ine weiz, waz ir von vlêhe saget."
    - l[n=12896]: ich bevalch iu mîne maget
  - lg@couplet[n=6449]:
    - l[n=12897]: in iuwer huote und iuwer pflege,
    - l[n=12898]: daz ir ir pflaeget ûf dem wege,
  - lg@couplet[n=6450]:
    - l[n=12899]: dâ sî mir solte bringen
    - l[n=12900]: ein teil ze mînen dingen.
  - lg@couplet[n=6451]:
    - l[n=12901]: die müezet ir mir wider geben
    - l[n=12902]: oder ez gât iu an daz leben.
  - lg@couplet[n=6452]:
    - l[n=12903]: ir veigen mortslangen
    - l[n=12904]: ir werdet beide erhangen
  - lg@couplet[n=6453]:
    - l[n=12905]: oder ûf einer hurt verbrant!'
    - l[n=12906]: "'Entriuwen' sprâchen jene zehant"
  - lg@couplet[n=6454]:
    - l[n=12907]: "'vrouwe, iuwer herze und iuwer muot"
    - l[n=12908]: diun sint niht lûter unde guot,
  - lg@couplet[n=6455]:
    - l[n=12909]: iuwer zunge ist harte manicvalt.
    - l[n=12910]: nu vrouwe, vristet disen gewalt.
  - lg@couplet[n=6456]:
    - l[n=12911]: ê wir verliesen unser leben,
    - l[n=12912]: wir wellen s' iu ê wider geben
  - lg@couplet[n=6457]:
    - l[n=12913]: schoene unde wol gesunde.'
    - l[n=12914]: Îsôt sprach an der stunde
  - lg@couplet[n=6458]:
    - l[n=12915]: 'weinende harte sêre:'
    - l[n=12916]: "'nune lieget mir niht mêre."
  - lg@couplet[n=6459]:
    - l[n=12917]: lebet Brangaene ald ist si tôt?'
    - l[n=12918]: "'si lebet noch, wunderlîche Îsôt.'"
  - lg@couplet[n=6460]:
    - l[n=12919]: "'ôwê, sô bringet mir si her"
    - l[n=12920]: den worten, daz ich iuch gewer,
  - lg@couplet[n=6461]:
    - l[n=12921]: swes ich iu gelobet hân.'
    - l[n=12922]: "'vrouwe Îsôt, daz sî getân.'"
  - lg@couplet[n=6462]:
    - l[n=12923]: Îsôt behabete ir einen dâ.
    - l[n=12924]: der ander reit dannen sâ
  - lg@couplet[n=6463]:
    - l[n=12925]: hin wider, dâ er Brangaenen lie.
    - l[n=12926]: Îsôte ir vrouwen brâhte er die.
  - lg@couplet[n=6464]:
    - l[n=12927]: und dô si vür Îsôte kam,
    - l[n=12928]: Îsôt si zwischen arme nam
  - lg@couplet[n=6465]:
    - l[n=12929]: und kuste ir wange unde ir munt
    - l[n=12930]: ze einer und ze maneger stunt.
  - lg@couplet[n=6466]:
    - l[n=12931]: den zwein gab sî ze solde
    - l[n=12932]: zweinzec marc von golde
  - lg@couplet[n=6467]:
    - l[n=12933]: den worten, daz diz maere
    - l[n=12934]: von in verholen waere.
  - lg@couplet[n=6468]:
    - l[n=12935]: Nu daz diu küniginne Îsôt
    - l[n=12936]: Brangaenen in der endenôt
  - lg@couplet[n=6469]:
    - l[n=12937]: getriuwe unde staete
    - l[n=12938]: und an ir muote haete
  - lg@couplet[n=6470]:
    - l[n=12939]: durnehte in alle wîs bekant
    - l[n=12940]: und in dem tegele gebrant
  - lg@couplet[n=6471]:
    - l[n=12941]: unde geliutert alse ein golt,
    - l[n=12942]: sît des was Brangaene unde Îsolt
  - lg@couplet[n=6472]:
    - l[n=12943]: von herzen und von sinne
    - l[n=12944]: sô getriuwe und sô geminne,
  - lg@couplet[n=6473]:
    - l[n=12945]: daz nie niht under in beiden
    - l[n=12946]: ir dinges wart gescheiden.
  - lg@couplet[n=6474]:
    - l[n=12947]: si wâren mit ein ander dô
    - l[n=12948]: ir muotes unde ir herzen vrô.
  - lg@couplet[n=6475]:
    - l[n=12949]: Brangaene was des hoves dô wol,
    - l[n=12950]: der hof der was ir lobes vol.
  - lg@couplet[n=6476]:
    - l[n=12951]: si was geminne in allen.
    - l[n=12952]: sine truoc niemanne gallen
  - lg@couplet[n=6477]:
    - l[n=12953]: ûzen noch innerhalp der wât.
    - l[n=12954]: si was râtgebe unde rât
  - lg@couplet[n=6478]:
    - l[n=12955]: des küneges unde der künigîn.
    - l[n=12956]: ze kamere kunde niht gesîn,
  - lg@couplet[n=6479]:
    - l[n=12957]: Brangaene enmüese ez wizzen.
    - l[n=12958]: ouch was sî vervlizzen
  - lg@couplet[n=6480]:
    - l[n=12959]: ze dieneste Îsolde.
    - l[n=12960]: si diende ir, swie si wolde,
  - lg@couplet[n=6481]:
    - l[n=12961]: an Tristande ir amîse.
    - l[n=12962]: daz triben s' alse lîse,
  - lg@couplet[n=6482]:
    - l[n=12963]: daz nie nieman dervan
    - l[n=12964]: dekeinen arcwan gewan.
  - lg@couplet[n=6483]:
    - l[n=12965]: ir gebaerde, ir rede, ir maere
    - l[n=12966]: oder swaz ir dinges waere,
  - lg@couplet[n=6484]:
    - l[n=12967]: des nam in lützel ieman war.
    - l[n=12968]: nieman haete wân dar.
  - lg@couplet[n=6485]:
    - l[n=12969]: in was sanfte und alsô wol,
    - l[n=12970]: alse zwein gelieben sol,
  - lg@couplet[n=6486]:
    - l[n=12971]: den ir state unde ir zît
    - l[n=12972]: ze staten und ze willen lît.
  - lg@couplet[n=6487]:
    - l[n=12973]: dâ was amîe unde amîs
    - l[n=12974]: alle zît und alle wîs
  - lg@couplet[n=6488]:
    - l[n=12975]: in der minnen bejage.
    - l[n=12976]: si begunden dicke in dem tage
  - lg@couplet[n=6489]:
    - l[n=12977]: ir ougen understricken
    - l[n=12978]: mit inneclîchen blicken
  - lg@couplet[n=6490]:
    - l[n=12979]: in der menege und under liuten,
    - l[n=12980]: dâ blicke sulen tiuten
  - lg@couplet[n=6491]:
    - l[n=12981]: und wehselmaere meinen,
    - l[n=12982]: mit den man sich vereinen
  - lg@couplet[n=6492]:
    - l[n=12983]: aller gelieben liebe mac.
    - l[n=12984]: daz triben sî naht unde tac
  - lg@couplet[n=6493]:
    - l[n=12985]: und was daz âne vâre.
    - l[n=12986]: an rede und an gebâre
  - lg@couplet[n=6494]:
    - l[n=12987]: wâren si beidiu gênde,
    - l[n=12988]: sitzende unde stênde
  - lg@couplet[n=6495]:
    - l[n=12989]: vrîlîch und offenbaere.
    - l[n=12990]: ir offenlîchiu maere,
  - lg@couplet[n=6496]:
    - l[n=12991]: mit den si wunder kunden,
    - l[n=12992]: diu begunden s' under stunden
  - lg@couplet[n=6497]:
    - l[n=12993]: mit clebeworten underweben.
    - l[n=12994]: man sach dicke in ir maeren cleben
  - lg@couplet[n=6498]:
    - l[n=12995]: der minnen werc von worten
    - l[n=12996]: als golt in dem borten.
  - lg@couplet[n=6499]:
    - l[n=12997]: es gedâhte aber nieman niht,
    - l[n=12998]: daz ir wort und ir geschiht
  - lg@couplet[n=6500]:
    - l[n=12999]: an liebe haeten keine craft
    - l[n=13000]: wan eine von der mâcschaft,
  - lg@couplet[n=6501]:
    - l[n=13001]: die man sô grôze erkande
    - l[n=13002]: under Marke und Tristande.
  - lg@couplet[n=6502]:
    - l[n=13003]: mit der verkouften si vil,
    - l[n=13004]: mit der ertrugen s' ir minnenspil.
  - lg@couplet[n=6503]:
    - l[n=13005]: mit der verspilte Minne
    - l[n=13006]: vil maneges herzen sinne,
  - lg@couplet[n=6504]:
    - l[n=13007]: der sich nie keinez kunde enstân,
    - l[n=13008]: wie ez umbe ir liebe was getân.
  - lg@couplet[n=6505]:
    - l[n=13009]: diu was an in reine unde guot.
    - l[n=13010]: ir beider sin, ir beider muot,
  - lg@couplet[n=6506]:
    - l[n=13011]: daz was allez ein und ein,
    - l[n=13012]: jâ unde jâ, nein unde nein.
  - lg@couplet[n=6507]:
    - l[n=13013]: jâ unde nein, nein unde jâ
    - l[n=13014]: entriuwen daz was niender dâ.
  - lg@couplet[n=6508]:
    - l[n=13015]: an in was niht gescheiden.
    - l[n=13016]: dâ wâren beide an beiden.
  - lg@couplet[n=6509]:
    - l[n=13017]: sus triben sî zwei under in
    - l[n=13018]: die stunde lieplîche hin
  - lg@couplet[n=6510]:
    - l[n=13019]: wîlent sus und wîlent sô.
    - l[n=13020]: si wâren underwîlen vrô
  - lg@couplet[n=6511]:
    - l[n=13021]: und underwîlen ungemuot,
    - l[n=13022]: als liebe under gelieben tuot.
  - lg@couplet[n=6512]:
    - l[n=13023]: diu briuwet in ir herzen
    - l[n=13024]: die senfte bî dem smerzen,
  - lg@couplet[n=6513]:
    - l[n=13025]: bî vröude kumber unde nôt.
    - l[n=13026]: Sô Tristan und sîn vrouwe Îsôt
  - lg@couplet[n=6514]:
    - l[n=13027]: ir state zuo z' ir dingen
    - l[n=13028]: niht kunden vollebringen,
  - lg@couplet[n=6515]:
    - l[n=13029]: daz was ir nôt. sus unde sô
    - l[n=13030]: wâren si trûrec unde vrô.
  - lg@couplet[n=6516]:
    - l[n=13031]: ouch enwart niht under in verborn,
    - l[n=13032]: dane waere ouch underwîlen zorn.
  - lg@couplet[n=6517]:
    - l[n=13033]: ich meine zorn âne haz.
    - l[n=13034]: und sprichet aber ieman daz,
  - lg@couplet[n=6518]:
    - l[n=13035]: daz zorn ungebaere
    - l[n=13036]: under sô gelieben waere,
  - lg@couplet[n=6519]:
    - l[n=13037]: binamen dâ bin ich sicher an,
    - l[n=13038]: daz der nie rehte liep gewan.
  - lg@couplet[n=6520]:
    - l[n=13039]: wan diz daz ist der Minnen site,
    - l[n=13040]: hie en zündet sî gelieben mite,
  - lg@couplet[n=6521]:
    - l[n=13041]: hie mite sô viuret sî den muot.
    - l[n=13042]: wan alse in zorn vil wê getuot,
  - lg@couplet[n=6522]:
    - l[n=13043]: sô süenet sî diu triuwe,
    - l[n=13044]: so ist aber diu liebe niuwe
  - lg@couplet[n=6523]:
    - l[n=13045]: und aber der triuwen mê dan ê.
    - l[n=13046]: wie aber ir zorn ûf erstê,
  - lg@couplet[n=6524]:
    - l[n=13047]: wie s' âne rât ze suone komen,
    - l[n=13048]: daz habet ir dicke vernomen.
  - lg@couplet[n=6525]:
    - l[n=13049]: gelieben dunket lîhte,
    - l[n=13050]: die dicke und ie gedîhte
  - lg@couplet[n=6526]:
    - l[n=13051]: ein ander mugen gewesen bî,
    - l[n=13052]: daz eteswer dâ lieber sî
  - lg@couplet[n=6527]:
    - l[n=13053]: und nâher gênde dan si sîn,
    - l[n=13054]: und machent umbe ein dunkelîn
  - lg@couplet[n=6528]:
    - l[n=13055]: ein michel zornmaere,
    - l[n=13056]: ûz einer cleinen swaere
  - lg@couplet[n=6529]:
    - l[n=13057]: eine rîlîche suone.
    - l[n=13058]: und ist ouch daz ze tuone;
  - lg@couplet[n=6530]:
    - l[n=13059]: daz sol man in billîchen.
    - l[n=13060]: hie von sol liebe rîchen,
  - lg@couplet[n=6531]:
    - l[n=13061]: jungen unde niuwen
    - l[n=13062]: und viuren an den triuwen.
  - lg@couplet[n=6532]:
    - l[n=13063]: liebe armet unde altet,
    - l[n=13064]: si kuolet unde kaltet,
  - lg@couplet[n=6533]:
    - l[n=13065]: swâ sî ir viures niene hât.
    - l[n=13066]: sô der zorn an ir zegât,
  - lg@couplet[n=6534]:
    - l[n=13067]: zehant engruonet si niht.
    - l[n=13068]: swenne under vriunden geschiht
  - lg@couplet[n=6535]:
    - l[n=13069]: dekeiner slahte zornelîn,
    - l[n=13070]: so ist triuwe ie dâ diu süenaerîn,
  - lg@couplet[n=6536]:
    - l[n=13071]: vrisch und iteniuwe.
    - l[n=13072]: diz niuwet die triuwe,
  - lg@couplet[n=6537]:
    - l[n=13073]: diz liutert liebe alse golt.
    - l[n=13074]: Alsus treip Tristan unde Îsolt
  - lg@couplet[n=6538]:
    - l[n=13075]: mit liebe und leide ir stunde hin.
    - l[n=13076]: liep unde leit was under in
  - lg@couplet[n=6539]:
    - l[n=13077]: in micheler unmüezekeit;
    - l[n=13078]: liep meine ich âne herzeleit.
  - lg@couplet[n=6540]:
    - l[n=13079]: sine haeten dannoch beide
    - l[n=13080]: dekeine herzeleide
  - lg@couplet[n=6541]:
    - l[n=13081]: noch niht solher ungeschiht,
    - l[n=13082]: diu hin in daz herze siht.
  - lg@couplet[n=6542]:
    - l[n=13083]: sî verswigen ouch ir dinc
    - l[n=13084]: und hâlen ir haelinc
  - lg@couplet[n=6543]:
    - l[n=13085]: vil anclîch und vil ange
    - l[n=13086]: und triben ouch daz lange.
  - lg@couplet[n=6544]:
    - l[n=13087]: si wâren beide hôchgemuot,
    - l[n=13088]: ir muotes vrî unde vruot.
  - lg@couplet[n=6545]:
    - l[n=13089]: Îsôt diu küniginne
    - l[n=13090]: diu was dô geminne
  - lg@couplet[n=6546]:
    - l[n=13091]: mit liute und mit lande.
    - l[n=13092]: ouch sagete von Tristande
  - lg@couplet[n=6547]:
    - l[n=13093]: beidiu liut unde lant.
    - l[n=13094]: er was genenne unde erkant,
  - lg@couplet[n=6548]:
    - l[n=13095]: ervorhten wunderlîche
    - l[n=13096]: in al dem künicrîche.
  - milestone[unit=chapter,n=19]
  - label[lg=deu-Latn]: Rotte und Harfe
  - lg@couplet[n=6549]:
    - l[n=13097]: Nu Tristan was gemuothaft.
    - l[n=13098]: ze erneste und ze ritterschaft
  - lg@couplet[n=6550]:
    - l[n=13099]: vertete er sîner stunde vil.
    - l[n=13100]: er dienete mit vederspil
  - lg@couplet[n=6551]:
    - l[n=13101]: sînen müezegen tagen.
    - l[n=13102]: er reit birsen unde jagen,
  - lg@couplet[n=6552]:
    - l[n=13103]: so 'z an der zît alsô geviel.
    - l[n=13104]: in den zîten kam ein kiel
  - lg@couplet[n=6553]:
    - l[n=13105]: ze Curnewâle in Markes habe.
    - l[n=13106]: dâ reit ein ritter ûz und abe,
  - lg@couplet[n=6554]:
    - l[n=13107]: ein edel barûn von Îlant,
    - l[n=13108]: der was Gandîn genant
  - lg@couplet[n=6555]:
    - l[n=13109]: und was höfsch, schoene unde rîch,
    - l[n=13110]: des lîbes alsô menlîch,
  - lg@couplet[n=6556]:
    - l[n=13111]: daz allez Îlant seite
    - l[n=13112]: von sîner manheite.
  - lg@couplet[n=6557]:
    - l[n=13113]: der kam schône gecleit
    - l[n=13114]: mit ritterlîcher schônheit
  - lg@couplet[n=6558]:
    - l[n=13115]: und mit hêrlîchen siten
    - l[n=13116]: al eine ûf Markes hof geriten
  - lg@couplet[n=6559]:
    - l[n=13117]: âne schilt und âne sper.
    - l[n=13118]: über sînen rucke vuorte er
  - lg@couplet[n=6560]:
    - l[n=13119]: eine rotten, diu was cleine,
    - l[n=13120]: mit golde und mit gesteine
  - lg@couplet[n=6561]:
    - l[n=13121]: geschoenet unde gezieret,
    - l[n=13122]: ze wunsche gecordieret.
  - lg@couplet[n=6562]:
    - l[n=13123]: unde als er erbeizet was,
    - l[n=13124]: er gienc in den palas
  - lg@couplet[n=6563]:
    - l[n=13125]: und gruozte, alse er solde,
    - l[n=13126]: Marken unde Îsolde.
  - lg@couplet[n=6564]:
    - l[n=13127]: der ritter unde der amîs
    - l[n=13128]: was er gewesen manege wîs
  - lg@couplet[n=6565]:
    - l[n=13129]: und ouch ze manegem mâle
    - l[n=13130]: und kam ze Curnewâle
  - lg@couplet[n=6566]:
    - l[n=13131]: durch ir willen von Îlant.
    - l[n=13132]: "nu bekande ouch sî 'n zehant:"
  - lg@couplet[n=6567]:
    - l[n=13133]: "'dêu sal, messire Gandîn!'"
    - l[n=13134]: sprach diu gevüege künigîn.
  - lg@couplet[n=6568]:
    - l[n=13135]: "'merzî' sprach Gandîn 'bêle Îsolt,"
    - l[n=13136]: schoene und schoener danne golt
  - lg@couplet[n=6569]:
    - l[n=13137]: in Gandînes ougen!'
    - l[n=13138]: nu seite ouch Îsôt tougen
  - lg@couplet[n=6570]:
    - l[n=13139]: dem künege, wer er waere.
    - l[n=13140]: den dûhte ez alwaere
  - lg@couplet[n=6571]:
    - l[n=13141]: unde wundert in genuoc,
    - l[n=13142]: daz er die rotten ûf im truoc.
  - lg@couplet[n=6572]:
    - l[n=13143]: und nam si 's alle wunder.
    - l[n=13144]: samet unde sunder
  - lg@couplet[n=6573]:
    - l[n=13145]: bemarcten sî ez starke.
    - l[n=13146]: iedoch sô vleiz sich Marke
  - lg@couplet[n=6574]:
    - l[n=13147]: ze sînen êren sêre
    - l[n=13148]: sô durch sîn selbes êre
  - lg@couplet[n=6575]:
    - l[n=13149]: sô durch die bete Îsôte.
    - l[n=13150]: diu bat in ie genôte,
  - lg@couplet[n=6576]:
    - l[n=13151]: daz er im êre baere,
    - l[n=13152]: wan er ir lantman waere.
  - lg@couplet[n=6577]:
    - l[n=13153]: des was er gerne gemant.
    - l[n=13154]: er sazte in bî sich zehant
  - lg@couplet[n=6578]:
    - l[n=13155]: und vrâgete in aller hande
    - l[n=13156]: von liute und von lande,
  - lg@couplet[n=6579]:
    - l[n=13157]: von vrouwen und von höfscheit.
    - l[n=13158]: nu daz daz ezzen was bereit
  - lg@couplet[n=6580]:
    - l[n=13159]: und daz gesinde wazzer nam
    - l[n=13160]: und daz wazzer hin z' im kam,
  - lg@couplet[n=6581]:
    - l[n=13161]: dô wart er vil unde vil
    - l[n=13162]: gebeten, daz er sîn rottenspil
  - lg@couplet[n=6582]:
    - l[n=13163]: von im haete getân.
    - l[n=13164]: des enkunde in nieman über gân.
  - lg@couplet[n=6583]:
    - l[n=13165]: künic unde künigîn
    - l[n=13166]: die liezen ez mit guote sîn.
  - lg@couplet[n=6584]:
    - l[n=13167]: sô dûhte ez aber genuoge
    - l[n=13168]: unhöfscheit unde unvuoge.
  - lg@couplet[n=6585]:
    - l[n=13169]: ouch engieng ez sô niht hin,
    - l[n=13170]: sine begunden 's under in
  - lg@couplet[n=6586]:
    - l[n=13171]: vil lachen unde spotten.
    - l[n=13172]: der ritter mit der rotten,
  - lg@couplet[n=6587]:
    - l[n=13173]: der hêrre mit der harnschar
    - l[n=13174]: der nam es alles keine war.
  - lg@couplet[n=6588]:
    - l[n=13175]: er was nider gesezzen
    - l[n=13176]: ze Markes sîten ezzen.
  - lg@couplet[n=6589]:
    - l[n=13177]: er tranc und az, als in gezam.
    - l[n=13178]: Nu man die tische dan genam,
  - lg@couplet[n=6590]:
    - l[n=13179]: er stuont ûf und gie dannen
    - l[n=13180]: sitzen ze Markes mannen.
  - lg@couplet[n=6591]:
    - l[n=13181]: die gâben ime geselleschaft,
    - l[n=13182]: die wâren mit im kumberhaft
  - lg@couplet[n=6592]:
    - l[n=13183]: mit manegem hovemaere.
    - l[n=13184]: der künec der hovebaere,
  - lg@couplet[n=6593]:
    - l[n=13185]: Marke der tugende rîche
    - l[n=13186]: der bat in offenlîche,
  - lg@couplet[n=6594]:
    - l[n=13187]: ob er iht rotten kunde,
    - l[n=13188]: daz er in allen gunde,
  - lg@couplet[n=6595]:
    - l[n=13189]: daz sî vernaemen sîn spil.
    - l[n=13190]: "der gast sprach: 'hêrre, ine wil,"
  - lg@couplet[n=6596]:
    - l[n=13191]: ine wizze danne umbe waz.'
    - l[n=13192]: "'hêrre, wie meinet ir daz?"
  - lg@couplet[n=6597]:
    - l[n=13193]: welt ir iht, des ich hân,
    - l[n=13194]: daz ist allez getân.
  - lg@couplet[n=6598]:
    - l[n=13195]: lât uns vernemen iuwern list,
    - l[n=13196]: ich gib iu, swaz iu liep ist.'
  - lg@couplet[n=6599]:
    - l[n=13197]: "'diz sî!' sprach der von Îlant."
    - l[n=13198]: er tete in einen leich zehant,
  - lg@couplet[n=6600]:
    - l[n=13199]: der in allen sanfte tete.
    - l[n=13200]: der künec der bat in sâ ze stete,
  - lg@couplet[n=6601]:
    - l[n=13201]: daz er aber einen machete.
    - l[n=13202]: der trügenaere erlachete
  - lg@couplet[n=6602]:
    - l[n=13203]: vil inneclîche wider sich;
    - l[n=13204]: "'diu miete' sprach er 'lêret mich,"
  - lg@couplet[n=6603]:
    - l[n=13205]: daz ich iu rotte, swaz ich sol.'
    - l[n=13206]: und tete den zwirnt alse wol.
  - lg@couplet[n=6604]:
    - l[n=13207]: nu daz der ander was getân,
    - l[n=13208]: Gandîn gie vür den künic stân,
  - lg@couplet[n=6605]:
    - l[n=13209]: die rotten truog er an der hant.
    - l[n=13210]: "'nu hêrre' sprach er 'sît gemant,"
  - lg@couplet[n=6606]:
    - l[n=13211]: des ir gelobetet wider mich.'
    - l[n=13212]: "der künec sprach: 'gerne, daz tuon ich."
  - lg@couplet[n=6607]:
    - l[n=13213]: saget mir, waz wellet ir?'
    - l[n=13214]: "'Îsolde' sprach er 'gebet mir!'"
  - lg@couplet[n=6608]:
    - l[n=13215]: "'vriunt' sprach er 'swaz ir âne die"
    - l[n=13216]: gebietet, daz ist allez hie.
  - lg@couplet[n=6609]:
    - l[n=13217]: diz mag noch sus noch sô gesîn.'
    - l[n=13218]: "'entriuwen hêrre' sprach Gandîn"
  - lg@couplet[n=6610]:
    - l[n=13219]: "'ine wil grôz noch cleine"
    - l[n=13220]: niwan Îsôte al eine.'
  - lg@couplet[n=6611]:
    - l[n=13221]: "der künec sprach: 'triuwen, dazn geschiht.'"
    - l[n=13222]: "'hêrre, sô enwelt ir niht"
  - lg@couplet[n=6612]:
    - l[n=13223]: behalten iuwer wârheit?
    - l[n=13224]: werdet ir des überseit,
  - lg@couplet[n=6613]:
    - l[n=13225]: daz ir urwaere sît,
    - l[n=13226]: so ensult ir nâch der selben zît
  - lg@couplet[n=6614]:
    - l[n=13227]: dekeines landes künic wesen.
    - l[n=13228]: heizet küneges reht lesen.
  - lg@couplet[n=6615]:
    - l[n=13229]: vindet ir ez niht dâ,
    - l[n=13230]: ich gân von mînem rehte sâ.
  - lg@couplet[n=6616]:
    - l[n=13231]: ouch jehet ir oder swer es giht,
    - l[n=13232]: ir gelobetet mir niht,
  - lg@couplet[n=6617]:
    - l[n=13233]: dâ volge ich mînem rehte hin
    - l[n=13234]: wider iuch und wider in,
  - lg@couplet[n=6618]:
    - l[n=13235]: swie mir der hof erteilet.
    - l[n=13236]: mîn lîp der ist geveilet
  - lg@couplet[n=6619]:
    - l[n=13237]: mit kampfe und mit vehte,
    - l[n=13238]: ine kome ze mînem rehte.
  - lg@couplet[n=6620]:
    - l[n=13239]: swer sô ir wellet oder ir,
    - l[n=13240]: der rîte in einen rinc mit mir.
  - lg@couplet[n=6621]:
    - l[n=13241]: ich wil bereden an dirre vrist,
    - l[n=13242]: daz diu schoene Îsôt mîn ist.'
  - lg@couplet[n=6622]:
    - l[n=13243]: Der künec der sach her unde dar
    - l[n=13244]: und nam allenthalben war,
  - lg@couplet[n=6623]:
    - l[n=13245]: obe er ieman möhte hân,
    - l[n=13246]: der in getörste bestân.
  - lg@couplet[n=6624]:
    - l[n=13247]: nune was dâ nieman, der sîn leben
    - l[n=13248]: an eine wâge wolte geben,
  - lg@couplet[n=6625]:
    - l[n=13249]: noch Marke selbe enwolde
    - l[n=13250]: niht vehten umbe Îsolde,
  - lg@couplet[n=6626]:
    - l[n=13251]: wan Gandîn was von solher craft,
    - l[n=13252]: 'sô menlîch und sô herzehaft:'
  - lg@couplet[n=6627]:
    - l[n=13253]: ir keiner kêrte sich dar an.
    - l[n=13254]: Nu was ouch mîn hêr Tristan
  - lg@couplet[n=6628]:
    - l[n=13255]: birsen geriten ze walde.
    - l[n=13256]: der enwas ouch nie sô balde
  - lg@couplet[n=6629]:
    - l[n=13257]: von walde wider ze hove komen,
    - l[n=13258]: ern haete ûf dem wege vernomen
  - lg@couplet[n=6630]:
    - l[n=13259]: diu leiden niuwen maere,
    - l[n=13260]: daz s' ime g' antwürtet waere.
  - lg@couplet[n=6631]:
    - l[n=13261]: ez was ouch wâr, si was alsô.
    - l[n=13262]: Gandin haete die schoenen dô
  - lg@couplet[n=6632]:
    - l[n=13263]: vil inneclîche weinende
    - l[n=13264]: und manege clage erscheinende
  - lg@couplet[n=6633]:
    - l[n=13265]: von hove gevüeret an den stat
    - l[n=13266]: und an den stat was ime gesat
  - lg@couplet[n=6634]:
    - l[n=13267]: ein pavilûne, diu was rîch,
    - l[n=13268]: wol schoene unde hêrlîch.
  - lg@couplet[n=6635]:
    - l[n=13269]: dâ gieng er und diu künigîn
    - l[n=13270]: al die wîle sitzen în,
  - lg@couplet[n=6636]:
    - l[n=13271]: biz daz mer wider kaeme
    - l[n=13272]: unde der kiel genaeme
  - lg@couplet[n=6637]:
    - l[n=13273]: den vluz und die vlieze,
    - l[n=13274]: wan er lac an dem grieze.
  - lg@couplet[n=6638]:
    - l[n=13275]: Nu Tristan wider heim kam
    - l[n=13276]: und von der rotten vernam
  - lg@couplet[n=6639]:
    - l[n=13277]: diu maere baz unde baz,
    - l[n=13278]: zehant er ûf sîn ors saz,
  - lg@couplet[n=6640]:
    - l[n=13279]: sîne harpfen nam er an die hant,
    - l[n=13280]: er kam wol balde gerant
  - lg@couplet[n=6641]:
    - l[n=13281]: bî unde nâhe zuo der habe
    - l[n=13282]: und kêrte dô mit listen abe
  - lg@couplet[n=6642]:
    - l[n=13283]: ze einem busche und bant dâ vaste
    - l[n=13284]: sîn ors zuo z' einem aste.
  - lg@couplet[n=6643]:
    - l[n=13285]: sîn swert daz hancte er dar an.
    - l[n=13286]: mit sîner harpfen lief er dan
  - lg@couplet[n=6644]:
    - l[n=13287]: und kam zer pavelûne
    - l[n=13288]: und vant ouch dem barûne
  - lg@couplet[n=6645]:
    - l[n=13289]: sitzende under armen
    - l[n=13290]: die vröudelôsen armen,
  - lg@couplet[n=6646]:
    - l[n=13291]: die weinenden Îsôte.
    - l[n=13292]: die trôste er ie genôte.
  - lg@couplet[n=6647]:
    - l[n=13293]: nu half ez aber cleine,
    - l[n=13294]: biz daz si den al eine
  - lg@couplet[n=6648]:
    - l[n=13295]: mit der harpfen gesach.
    - l[n=13296]: 'den gruozte Gandîn unde sprach:'
  - lg@couplet[n=6649]:
    - l[n=13297]: "'dê te saut, bêâs harpiers!'"
    - l[n=13298]: "'merzî, gentil schevaliers!"
  - lg@couplet[n=6650]:
    - l[n=13299]: hêrre, ich hân' sprach aber er
    - l[n=13300]: "'gegâhet harte sêre her."
  - lg@couplet[n=6651]:
    - l[n=13301]: man sagete mir an dirre zît,
    - l[n=13302]: daz ir von Îlande sît.
  - lg@couplet[n=6652]:
    - l[n=13303]: hêrre, dannen bin ouch ich.
    - l[n=13304]: durch iuwer êre, vüeret mich
  - lg@couplet[n=6653]:
    - l[n=13305]: hin wider heim in Îlant!'
    - l[n=13306]: 'der von Îlande sprach zehant:'
  - lg@couplet[n=6654]:
    - l[n=13307]: "'geselle, daz gelobe ich dir."
    - l[n=13308]: nu sitze nider, harphe mir.
  - lg@couplet[n=6655]:
    - l[n=13309]: getroestest dû die vrouwen mîn,
    - l[n=13310]: daz sî ir weinen lâzet sîn,
  - lg@couplet[n=6656]:
    - l[n=13311]: ich gibe dir die aller besten wât,
    - l[n=13312]: die disiu pavilûne hât.'
  - lg@couplet[n=6657]:
    - l[n=13313]: "'diz lobe ich, hêrre' sprach Tristan"
    - l[n=13314]: "'ouch hân ich guoten trôst dar an,"
  - lg@couplet[n=6658]:
    - l[n=13315]: ez ensî dan alse vil,
    - l[n=13316]: daz sî durch kein mannes spil
  - lg@couplet[n=6659]:
    - l[n=13317]: ir weinen welle lâzen,
    - l[n=13318]: sô muoz si sich es mâzen.'
  - lg@couplet[n=6660]:
    - l[n=13319]: sînes werkes er begunde,
    - l[n=13320]: er harphete an der stunde
  - lg@couplet[n=6661]:
    - l[n=13321]: sô rehte süezen einen leich,
    - l[n=13322]: der Îsôte in ir herze sleich
  - lg@couplet[n=6662]:
    - l[n=13323]: und ir gedanken alle ergie
    - l[n=13324]: sô verre, daz s' ir weinen lie
  - lg@couplet[n=6663]:
    - l[n=13325]: und an ir amîs was verdâht.
    - l[n=13326]: Nu daz der leich was vollebrâht,
  - lg@couplet[n=6664]:
    - l[n=13327]: dô was dem kiele wazzer komen
    - l[n=13328]: und haete sînen vluz genomen.
  - lg@couplet[n=6665]:
    - l[n=13329]: hie mite sô sprâchen jene her abe
    - l[n=13330]: 'von dem kiele in die habe:'
  - lg@couplet[n=6666]:
    - l[n=13331]: "'hêrre, hêrre, gât her an!"
    - l[n=13332]: und kumet mîn hêr Tristan,
  - lg@couplet[n=6667]:
    - l[n=13333]: die wîle ir an dem lande sît,
    - l[n=13334]: uns begât ein übel zît.
  - lg@couplet[n=6668]:
    - l[n=13335]: ez stât gâr in sîner hant
    - l[n=13336]: beidiu liut unde lant.
  - lg@couplet[n=6669]:
    - l[n=13337]: ouch ist er selbe, sô man seit,
    - l[n=13338]: von alsô grôzer vrecheit,
  - lg@couplet[n=6670]:
    - l[n=13339]: sô geherze und sô gemuot,
    - l[n=13340]: daz er iu lîhte schaden tuot.'
  - lg@couplet[n=6671]:
    - l[n=13341]: diu rede was Gandîne ungemach.
    - l[n=13342]: 'ûz grôzem unwerde er sprach:'
  - lg@couplet[n=6672]:
    - l[n=13343]: "'nu müeze ich haben gotes haz,"
    - l[n=13344]: ob ich von hinnen umbe daz
  - lg@couplet[n=6673]:
    - l[n=13345]: tâlanc deste ê ze schiffe gê!
    - l[n=13346]: geselle, mache dû mir ê
  - lg@couplet[n=6674]:
    - l[n=13347]: den leich von Dîdône.
    - l[n=13348]: du harpfest alsô schône,
  - lg@couplet[n=6675]:
    - l[n=13349]: daz ich ez an dich minnen sol.
    - l[n=13350]: nu harpfe mîner vrouwen wol!
  - lg@couplet[n=6676]:
    - l[n=13351]: ich vüere dich ze minnen
    - l[n=13352]: mit mir und mit ir hinnen
  - lg@couplet[n=6677]:
    - l[n=13353]: und gibe dir ouch alhie zehant
    - l[n=13354]: dînen geheiz und dîn gewant,
  - lg@couplet[n=6678]:
    - l[n=13355]: daz aller beste, daz ich hân.'
    - l[n=13356]: "Tristan sprach: 'hêrre, deist getân.'"
  - lg@couplet[n=6679]:
    - l[n=13357]: Der spilman huob aber an.
    - l[n=13358]: sîn harpfenspil er aber began
  - lg@couplet[n=6680]:
    - l[n=13359]: sô rehte suoze bringen,
    - l[n=13360]: daz Gandîn sînen dingen
  - lg@couplet[n=6681]:
    - l[n=13361]: vil vlîzeclîchen ôre bôt
    - l[n=13362]: und sach ouch wol, daz Îsôt
  - lg@couplet[n=6682]:
    - l[n=13363]: sêre an die harpfen was verdâht.
    - l[n=13364]: nu daz der leich was vollebrâht,
  - lg@couplet[n=6683]:
    - l[n=13365]: Gandîn der nam die künigîn
    - l[n=13366]: und wolte hin ze schiffe sîn.
  - lg@couplet[n=6684]:
    - l[n=13367]: nu was diu vlieze unde der vlôz
    - l[n=13368]: vor der schifbrucken alsô grôz,
  - lg@couplet[n=6685]:
    - l[n=13369]: daz nieman an der stunde
    - l[n=13370]: âne ein vil hôch ors kunde
  - lg@couplet[n=6686]:
    - l[n=13371]: zer schifbrucken komen în.
    - l[n=13372]: "'waz getuon wir nû?' sprach Gandîn"
  - lg@couplet[n=6687]:
    - l[n=13373]: "'wie kumet mîn vrouwe dar an?'"
    - l[n=13374]: "'seht, hêrre' sprach der spilman"
  - lg@couplet[n=6688]:
    - l[n=13375]: "'sît daz ich des gewis bin,"
    - l[n=13376]: daz ir mich mit iu vüeret hin,
  - lg@couplet[n=6689]:
    - l[n=13377]: swes ich ze Curnewâle hân,
    - l[n=13378]: des sol hie lützel bestân.
  - lg@couplet[n=6690]:
    - l[n=13379]: ich hân ein hôhez ors hie bî,
    - l[n=13380]: ich waene ez ouch wol sô hôch sî,
  - lg@couplet[n=6691]:
    - l[n=13381]: mîne vrouwen, iuwer vriundîn,
    - l[n=13382]: daz ich si wol zer brucken în
  - lg@couplet[n=6692]:
    - l[n=13383]: sô schône gevüere,
    - l[n=13384]: daz sî daz mer iht rüere.'
  - lg@couplet[n=6693]:
    - l[n=13385]: "Gandîn sprach: 'lieber spilman."
    - l[n=13386]: balde île, brinc dîn ors her dan
  - lg@couplet[n=6694]:
    - l[n=13387]: und nim ouch iesâ dîn gewant!'
    - l[n=13388]: Tristan der brâhte daz ors zehant,
  - lg@couplet[n=6695]:
    - l[n=13389]: und iesâ dô er wider kam,
    - l[n=13390]: sîne harpfen er ze rucke nam.
  - lg@couplet[n=6696]:
    - l[n=13391]: "'nu hêrre von Îlant' sprach er"
    - l[n=13392]: "'bietet mir mîne vrouwen her,"
  - lg@couplet[n=6697]:
    - l[n=13393]: ich vüere sî vor mir dar în.'
    - l[n=13394]: "'nein spilman' sprach Gandîn"
  - lg@couplet[n=6698]:
    - l[n=13395]: "'dune solt sî niht rüeren,"
    - l[n=13396]: ich wil si selbe vüeren.'
  - lg@couplet[n=6699]:
    - l[n=13397]: "'wê hêrre!' sprach diu schoene Îsôt"
    - l[n=13398]: "'diz maere ist allez âne nôt,"
  - lg@couplet[n=6700]:
    - l[n=13399]: daz er mich niht rüeren sol.
    - l[n=13400]: nu wizzet endelîche wol,
  - lg@couplet[n=6701]:
    - l[n=13401]: daz ich niemêre kume dar an,
    - l[n=13402]: mich envüere der spilman.'
  - lg@couplet[n=6702]:
    - l[n=13403]: Gandîn bôt ime Îsôte dar.
    - l[n=13404]: "'geselle' sprach er 'nim ir war"
  - lg@couplet[n=6703]:
    - l[n=13405]: und vüere s' alsô schône,
    - l[n=13406]: daz ich dir 's iemer lône.'
  - lg@couplet[n=6704]:
    - l[n=13407]: nu er Îsolde z' ime gewan,
    - l[n=13408]: er sprancte ein lützel her dan.
  - lg@couplet[n=6705]:
    - l[n=13409]: und alse ez Gandîn gesach,
    - l[n=13410]: 'unwertlîche er im nâch sprach:'
  - lg@couplet[n=6706]:
    - l[n=13411]: "'inâ gouch! waz sol diz sîn?'"
    - l[n=13412]: "'nein nein' sprach Tristan 'gouch Gandîn!"
  - lg@couplet[n=6707]:
    - l[n=13413]: vriunt, ir stât an des gouches zil.
    - l[n=13414]: wan daz ir mit dem rottenspil
  - lg@couplet[n=6708]:
    - l[n=13415]: dem künege Marke ertruget an,
    - l[n=13416]: daz vüere ich mit der harpfen dan.
  - lg@couplet[n=6709]:
    - l[n=13417]: ir truget, nu sît ouch ir betrogen.
    - l[n=13418]: Tristan der hât iu nâch gezogen,
  - lg@couplet[n=6710]:
    - l[n=13419]: biz daz er iuch beswichen hât.
    - l[n=13420]: vriunt, ir gebt rîlîche wât.
  - lg@couplet[n=6711]:
    - l[n=13421]: ich hân daz beste gewant,
    - l[n=13422]: daz ich in dem gezelte vant!'
  - lg@couplet[n=6712]:
    - l[n=13423]: Tristan reit sîne strâze.
    - l[n=13424]: Gandîn was âne mâze
  - lg@couplet[n=6713]:
    - l[n=13425]: trûric unde trûresam.
    - l[n=13426]: im tete schade unde scham
  - lg@couplet[n=6714]:
    - l[n=13427]: vil sêre und inneclîche wê.
    - l[n=13428]: er kêrte wider über sê
  - lg@couplet[n=6715]:
    - l[n=13429]: mit schame und mit leide.
    - l[n=13430]: jene geverten beide,
  - lg@couplet[n=6716]:
    - l[n=13431]: Tristan und Îsôt kêrten hin.
    - l[n=13432]: ob s' under wegen under in
  - lg@couplet[n=6717]:
    - l[n=13433]: iender ze vröuden kaemen,
    - l[n=13434]: ruowe in den bluomen naemen,
  - lg@couplet[n=6718]:
    - l[n=13435]: daz wil ich âne waenen lân.
    - l[n=13436]: ich sol waenen unde wân
  - lg@couplet[n=6719]:
    - l[n=13437]: mînenthalben legen nider.
    - l[n=13438]: Tristan der brâhte Îsôte wider
  - lg@couplet[n=6720]:
    - l[n=13439]: sînem oeheime Marke
    - l[n=13440]: 'und strâfete in starke:'
  - lg@couplet[n=6721]:
    - l[n=13441]: "'hêrre' sprach er 'wizze crist,"
    - l[n=13442]: sô lieb als iu diu künegîn ist,
  - lg@couplet[n=6722]:
    - l[n=13443]: sô ist ez ein michel unsin,
    - l[n=13444]: daz ir si gebet sô lîhte hin
  - lg@couplet[n=6723]:
    - l[n=13445]: durch harpfen oder durch rotten.
    - l[n=13446]: ez mac diu werlt wol spotten.
  - lg@couplet[n=6724]:
    - l[n=13447]: wer gesach ie mêre künigîn
    - l[n=13448]: durch rottenspil gemeine sîn?
  - lg@couplet[n=6725]:
    - l[n=13449]: her nâch sô bewâret daz
    - l[n=13450]: und hüetet mîner vrouwen baz!'
  - milestone[unit=chapter,n=20]
  - label[lg=deu-Latn]: Marjodo
  - lg@couplet[n=6726]:
    - l[n=13451]: Tristandes lob und êre
    - l[n=13452]: diu bluoten aber dô mêre
  - lg@couplet[n=6727]:
    - l[n=13453]: ze hove und in dem lande.
    - l[n=13454]: si lobeten an Tristande
  - lg@couplet[n=6728]:
    - l[n=13455]: sîne vuoge und sîne sinne.
    - l[n=13456]: er und diu küniginne
  - lg@couplet[n=6729]:
    - l[n=13457]: si wâren aber vrô unde vruot,
    - l[n=13458]: si gâben beide ein ander muot,
  - lg@couplet[n=6730]:
    - l[n=13459]: sô s' iemer beste kunden.
    - l[n=13460]: In den selben stunden
  - lg@couplet[n=6731]:
    - l[n=13461]: haete Tristan einen cumpanjûn,
    - l[n=13462]: der was ein edeler barûn,
  - lg@couplet[n=6732]:
    - l[n=13463]: des küneges lantsaeze,
    - l[n=13464]: sîn oberster truhsaeze,
  - lg@couplet[n=6733]:
    - l[n=13465]: und was geheizen Marjodô.
    - l[n=13466]: der selbe was Tristande dô
  - lg@couplet[n=6734]:
    - l[n=13467]: gevriunt unde geminne
    - l[n=13468]: durch die süezen küniginne.
  - lg@couplet[n=6735]:
    - l[n=13469]: der truog er tougenlîchen muot,
    - l[n=13470]: als manec man maneger vrouwen tuot,
  - lg@couplet[n=6736]:
    - l[n=13471]: dâ sî sich lützel kêret an.
    - l[n=13472]: der truhsaeze unde Tristan
  - lg@couplet[n=6737]:
    - l[n=13473]: si zwêne haeten under in zwein
    - l[n=13474]: gemeine herberge in ein
  - lg@couplet[n=6738]:
    - l[n=13475]: und wâren gerne ein ander mite.
    - l[n=13476]: Ouch was des truhsaezen site,
  - lg@couplet[n=6739]:
    - l[n=13477]: wan Tristan schoener maere phlac,
    - l[n=13478]: daz er 'm ie nahtes sô bî lac,
  - lg@couplet[n=6740]:
    - l[n=13479]: daz er bereite hin z' im sprach.
    - l[n=13480]: eines nahtes ez geschach,
  - lg@couplet[n=6741]:
    - l[n=13481]: dô haete er mit Tristande
    - l[n=13482]: vil unde maneger hande
  - lg@couplet[n=6742]:
    - l[n=13483]: rede unde maere getriben
    - l[n=13484]: und was slâfende beliben.
  - lg@couplet[n=6743]:
    - l[n=13485]: der minnaere Tristan
    - l[n=13486]: der stal sich tougenlîche dan
  - lg@couplet[n=6744]:
    - l[n=13487]: an sîne strichweide
    - l[n=13488]: ze manegem herzeleide
  - lg@couplet[n=6745]:
    - l[n=13489]: im selben unde der künigîn.
    - l[n=13490]: do er unvermeldet wânde sîn
  - lg@couplet[n=6746]:
    - l[n=13491]: und sicher sîner dinge,
    - l[n=13492]: dô haete im misselinge
  - lg@couplet[n=6747]:
    - l[n=13493]: ir stricke, ir melde, ir arbeit
    - l[n=13494]: an den selben pfat geleit,
  - lg@couplet[n=6748]:
    - l[n=13495]: den er underwîlen ie
    - l[n=13496]: z' Îsôte vrôlîche gie.
  - lg@couplet[n=6749]:
    - l[n=13497]: der was des nahtes besnît.
    - l[n=13498]: ouch schein der mâne zuo der zît
  - lg@couplet[n=6750]:
    - l[n=13499]: vil liehte und vil clâre.
    - l[n=13500]: Tristan nam keiner vâre
  - lg@couplet[n=6751]:
    - l[n=13501]: noch keiner slahte merke war,
    - l[n=13502]: wan gieng et baltlîche dar,
  - lg@couplet[n=6752]:
    - l[n=13503]: dâ man im sîne tougenheit
    - l[n=13504]: bescheiden haete und ûf geleit.
  - lg@couplet[n=6753]:
    - l[n=13505]: nu er in die kemenâten kam,
    - l[n=13506]: Brangaene ein schâhzabel nam.
  - lg@couplet[n=6754]:
    - l[n=13507]: vür daz lieht leinde si daz.
    - l[n=13508]: nune weiz ich, wie si des vergaz,
  - lg@couplet[n=6755]:
    - l[n=13509]: daz sî die tür offen lie
    - l[n=13510]: und si wider slâfen gie.
  - lg@couplet[n=6756]:
    - l[n=13511]: Die wîle und aber daz geschach,
    - l[n=13512]: der truhsaeze der gesach
  - lg@couplet[n=6757]:
    - l[n=13513]: in sîme troume, dâ er slief,
    - l[n=13514]: einen eber, der ûz dem walde lief,
  - lg@couplet[n=6758]:
    - l[n=13515]: vreislîch unde vreissam.
    - l[n=13516]: ûf des küneges hof er kam
  - lg@couplet[n=6759]:
    - l[n=13517]: schûmende unde wetzende
    - l[n=13518]: und sich ze wîge setzende
  - lg@couplet[n=6760]:
    - l[n=13519]: ûf allez daz, daz er dâ vant.
    - l[n=13520]: nu kam geloufen al zehant
  - lg@couplet[n=6761]:
    - l[n=13521]: des hovegesindes michel craft.
    - l[n=13522]: dâ lief michel ritterschaft
  - lg@couplet[n=6762]:
    - l[n=13523]: umbe den eber her unde hin
    - l[n=13524]: und enwas doch nieman under in,
  - lg@couplet[n=6763]:
    - l[n=13525]: der in getorste bestân.
    - l[n=13526]: sus liez er allez hine gân
  - lg@couplet[n=6764]:
    - l[n=13527]: limmende durch den palas.
    - l[n=13528]: dâ Markes kemenâte was,
  - lg@couplet[n=6765]:
    - l[n=13529]: dâ brach er zuo den türen în.
    - l[n=13530]: daz sîn bette solte sîn,
  - lg@couplet[n=6766]:
    - l[n=13531]: daz zewarf er hin unde her.
    - l[n=13532]: mit sînem schûme solget er
  - lg@couplet[n=6767]:
    - l[n=13533]: daz bette und al die bettewât,
    - l[n=13534]: diu küneges bette bestât.
  - lg@couplet[n=6768]:
    - l[n=13535]: diz sâhen alle Markes man
    - l[n=13536]: und nam sich 'z doch ir keiner an.
  - lg@couplet[n=6769]:
    - l[n=13537]: Nu Marjodoc erwachet was,
    - l[n=13538]: den troum er in sîn herze las.
  - lg@couplet[n=6770]:
    - l[n=13539]: wan er was ime sêre ande.
    - l[n=13540]: hie mite rief er Tristande
  - lg@couplet[n=6771]:
    - l[n=13541]: und wolte im sagen maere,
    - l[n=13542]: waz ime getroumet waere.
  - lg@couplet[n=6772]:
    - l[n=13543]: nun antwurte im nieman dâ.
    - l[n=13544]: nu rief er aber und aber sâ
  - lg@couplet[n=6773]:
    - l[n=13545]: und reichte mit der hant dô dar,
    - l[n=13546]: und alse er nihtes wart gewar
  - lg@couplet[n=6774]:
    - l[n=13547]: noch an dem bette nieman vant,
    - l[n=13548]: nû bewânde er in zehant
  - lg@couplet[n=6775]:
    - l[n=13549]: umbe tougenlîchiu teidinc.
    - l[n=13550]: aber umbe sînen haelinc
  - lg@couplet[n=6776]:
    - l[n=13551]: hin zuo der küniginne
    - l[n=13552]: des enhaete er keine sinne,
  - lg@couplet[n=6777]:
    - l[n=13553]: ern haete keinen wân dar an.
    - l[n=13554]: doch nam er ime hin z' ime dâ van
  - lg@couplet[n=6778]:
    - l[n=13555]: ein vriuntlîchez zornelîn,
    - l[n=13556]: sô liep als er im solte sîn,
  - lg@couplet[n=6779]:
    - l[n=13557]: daz er im niht enseite
    - l[n=13558]: von sîner tougenheite.
  - lg@couplet[n=6780]:
    - l[n=13559]: Marjodoc stuont ûf zehant
    - l[n=13560]: und leite an sich sîn gewant.
  - lg@couplet[n=6781]:
    - l[n=13561]: er sleich vil lîse hin zer tür
    - l[n=13562]: unde wartete dervür
  - lg@couplet[n=6782]:
    - l[n=13563]: und sach Tristandes spor dervor.
    - l[n=13564]: hie mite sô volgete er dem spor
  - lg@couplet[n=6783]:
    - l[n=13565]: hin durch ein boumgertelîn.
    - l[n=13566]: ouch leitete in des mânen schîn
  - lg@couplet[n=6784]:
    - l[n=13567]: über snê und über gras,
    - l[n=13568]: dâ er vor hin gegangen was,
  - lg@couplet[n=6785]:
    - l[n=13569]: unz an der kemenâten tür.
    - l[n=13570]: dâ gestuont er vorhtende vür
  - lg@couplet[n=6786]:
    - l[n=13571]: und misseviel im al zehant,
    - l[n=13572]: daz er die tür als offen vant.
  - lg@couplet[n=6787]:
    - l[n=13573]: sus trahtete er dâ lange
    - l[n=13574]: nâch Tristandes gange.
  - lg@couplet[n=6788]:
    - l[n=13575]: er bedâhte übel unde guot.
    - l[n=13576]: iezuo sô kam im in den muot,
  - lg@couplet[n=6789]:
    - l[n=13577]: Tristan der waere komen dar în
    - l[n=13578]: durch eteslîch juncvrouwelîn.
  - lg@couplet[n=6790]:
    - l[n=13579]: sô der wân iezuo was getân,
    - l[n=13580]: sô was al zehant sîn wân,
  - lg@couplet[n=6791]:
    - l[n=13581]: er waere dar inne
    - l[n=13582]: durch die küniginne.
  - lg@couplet[n=6792]:
    - l[n=13583]: der wân gie hin unde her.
    - l[n=13584]: ze jungeste genante er
  - lg@couplet[n=6793]:
    - l[n=13585]: und gie vil lîse dar în
    - l[n=13586]: und envant dâ lieht noch mânen schîn;
  - lg@couplet[n=6794]:
    - l[n=13587]: wan von der kerzen, diu dâ bran,
    - l[n=13588]: dâ gesach er lützel van.
  - lg@couplet[n=6795]:
    - l[n=13589]: dâ leinde ein schâhzabel vor.
    - l[n=13590]: sus gieng er allez enbor
  - lg@couplet[n=6796]:
    - l[n=13591]: und greifende mit henden
    - l[n=13592]: an mûren unde an wenden,
  - lg@couplet[n=6797]:
    - l[n=13593]: biz er z' ir beider bette kam,
    - l[n=13594]: si beidiu samet dar an vernam
  - lg@couplet[n=6798]:
    - l[n=13595]: und hôrte al ir gelegenheit.
    - l[n=13596]: diz was im inneclîche leit
  - lg@couplet[n=6799]:
    - l[n=13597]: und tete im in dem herzen wê,
    - l[n=13598]: wan er haete Îsolde allez ê
  - lg@couplet[n=6800]:
    - l[n=13599]: liebe unde holden muot getragen.
    - l[n=13600]: nu was daz allez underslagen
  - lg@couplet[n=6801]:
    - l[n=13601]: mit hazze und mit leide.
    - l[n=13602]: er haete an ir dô beide
  - lg@couplet[n=6802]:
    - l[n=13603]: haz unde leit, leit unde haz.
    - l[n=13604]: in muote diz, in muote daz.
  - lg@couplet[n=6803]:
    - l[n=13605]: ern kunde sich verrihten niht,
    - l[n=13606]: wie er ze dirre geschiht
  - lg@couplet[n=6804]:
    - l[n=13607]: alsô gewerben möhte,
    - l[n=13608]: als ez vuogete unde töhte.
  - lg@couplet[n=6805]:
    - l[n=13609]: in reizete haz unde leit
    - l[n=13610]: ûf die grôzen unhöfscheit,
  - lg@couplet[n=6806]:
    - l[n=13611]: daz er ir ding lûtbaerete
    - l[n=13612]: und ez al dâ vermaerete.
  - lg@couplet[n=6807]:
    - l[n=13613]: sô zôch in aber Tristan
    - l[n=13614]: und diu vorhte dervan,
  - lg@couplet[n=6808]:
    - l[n=13615]: die er hin z' ime haete,
    - l[n=13616]: ob er 'm iht leides taete.
  - lg@couplet[n=6809]:
    - l[n=13617]: Sus kêrte er umbe und gie dan.
    - l[n=13618]: als ein geleidegeter man
  - lg@couplet[n=6810]:
    - l[n=13619]: leite er sich aber wider nider.
    - l[n=13620]: nu kam ouch Tristan schiere wider.
  - lg@couplet[n=6811]:
    - l[n=13621]: vil lîse er an sîn bette seic.
    - l[n=13622]: er sweic unde jener sweic,
  - lg@couplet[n=6812]:
    - l[n=13623]: daz ir deweder nie wort gesprach,
    - l[n=13624]: daz in doch selten ê geschach
  - lg@couplet[n=6813]:
    - l[n=13625]: und des ê wâren ungewon.
    - l[n=13626]: von dirre vremede und hie von
  - lg@couplet[n=6814]:
    - l[n=13627]: sô sach im Tristan daz wol an,
    - l[n=13628]: daz er eteswaz hie van
  - lg@couplet[n=6815]:
    - l[n=13629]: arcwânde in sînem muote,
    - l[n=13630]: und haete sîne huote
  - lg@couplet[n=6816]:
    - l[n=13631]: an rede und an gelâze
    - l[n=13632]: in bezzerre mâze,
  - lg@couplet[n=6817]:
    - l[n=13633]: dan er ê mâles taete.
    - l[n=13634]: nu was ez aber ze spaete.
  - lg@couplet[n=6818]:
    - l[n=13635]: sîn tougen was vermaeret,
    - l[n=13636]: sîn haelinc g' offenbaeret.
  - lg@couplet[n=6819]:
    - l[n=13637]: Der nîdege Marjodô
    - l[n=13638]: der nam den künec verholne dô
  - lg@couplet[n=6820]:
    - l[n=13639]: und seite im, daz ein maere
    - l[n=13640]: dâ ze hove ensprungen waere
  - lg@couplet[n=6821]:
    - l[n=13641]: von Îsolde und Tristande,
    - l[n=13642]: daz liute unde lande
  - lg@couplet[n=6822]:
    - l[n=13643]: harte sêre missezaeme.
    - l[n=13644]: daz er es war naeme
  - lg@couplet[n=6823]:
    - l[n=13645]: und rât dar umbe haete,
    - l[n=13646]: waz er dar zuo getaete.
  - lg@couplet[n=6824]:
    - l[n=13647]: ez gienge im harte sêre
    - l[n=13648]: an sîn ê und an sîn êre.
  - lg@couplet[n=6825]:
    - l[n=13649]: ern gewuoc im aber des niht,
    - l[n=13650]: daz er die wâren geschiht
  - lg@couplet[n=6826]:
    - l[n=13651]: als endeclîche weste.
    - l[n=13652]: der getriuweste unde der beste,
  - lg@couplet[n=6827]:
    - l[n=13653]: der einvalte Marke
    - l[n=13654]: den wunderte es starke
  - lg@couplet[n=6828]:
    - l[n=13655]: und volgete es ungerne,
    - l[n=13656]: daz er den leitesterne
  - lg@couplet[n=6829]:
    - l[n=13657]: sîner vröuden an Îsolde
    - l[n=13658]: iemer bewaenen solde
  - lg@couplet[n=6830]:
    - l[n=13659]: an keiner slahte unguote.
    - l[n=13660]: doch truog er 'z in dem muote
  - lg@couplet[n=6831]:
    - l[n=13661]: leitlîchen unde swâre
    - l[n=13662]: und was in staeter vâre
  - lg@couplet[n=6832]:
    - l[n=13663]: alle zît und alle stunde,
    - l[n=13664]: ob er s' ervinden kunde
  - lg@couplet[n=6833]:
    - l[n=13665]: an keiner bewaerde.
    - l[n=13666]: ir rede und ir gebaerde
  - lg@couplet[n=6834]:
    - l[n=13667]: daz bemarcte er allez sunder
    - l[n=13668]: und enkunde sî hier under
  - lg@couplet[n=6835]:
    - l[n=13669]: an keiner wârheit ervarn.
    - l[n=13670]: wan Tristan der bat si 'z bewarn
  - lg@couplet[n=6836]:
    - l[n=13671]: und haete Îsolde kunt getân
    - l[n=13672]: des truhsaezen arcwân.
  - milestone[unit=chapter,n=21]
  - label[lg=deu-Latn]: List und Gegenlist
  - lg@couplet[n=6837]:
    - l[n=13673]: Jedoch versuohte ez Marke
    - l[n=13674]: anclîchen unde starke
  - lg@couplet[n=6838]:
    - l[n=13675]: und wartete es naht unde tac.
    - l[n=13676]: eines nahtes, dô er bî ir lac
  - lg@couplet[n=6839]:
    - l[n=13677]: und sî zwei triben under in
    - l[n=13678]: ir wehselrede her unde hin,
  - lg@couplet[n=6840]:
    - l[n=13679]: er rihtete unde leite
    - l[n=13680]: mit einer kündekeite
  - lg@couplet[n=6841]:
    - l[n=13681]: einen stric der küniginne
    - l[n=13682]: und vienc si ouch dar inne.
  - lg@couplet[n=6842]:
    - l[n=13683]: "'nu vrouwe' sprach er 'saget mir,"
    - l[n=13684]: wie dunket iuch, wie râtet ir?
  - lg@couplet[n=6843]:
    - l[n=13685]: ich wil in kurzen zîten
    - l[n=13686]: in beteverte rîten
  - lg@couplet[n=6844]:
    - l[n=13687]: und bin vil lîhte lange in wege.
    - l[n=13688]: in wes huote und in wes pflege
  - lg@couplet[n=6845]:
    - l[n=13689]: welt ir al die wîle sîn?'
    - l[n=13690]: "'got segene!' sprach diu künigîn"
  - lg@couplet[n=6846]:
    - l[n=13691]: "'durch nôt sprechet ir daz!"
    - l[n=13692]: in wes huote waere ich baz
  - lg@couplet[n=6847]:
    - l[n=13693]: und iuwer liut und iuwer lant
    - l[n=13694]: danne in iuwers neven hant,
  - lg@couplet[n=6848]:
    - l[n=13695]: der unser wol gepflegen kan?
    - l[n=13696]: iuwer swestersun, hêr Tristan,
  - lg@couplet[n=6849]:
    - l[n=13697]: der ist manhaft unde wîs
    - l[n=13698]: und wol bedaehtic alle wîs.'
  - lg@couplet[n=6850]:
    - l[n=13699]: Die rede begunde Marke
    - l[n=13700]: bewaenen harte starke
  - lg@couplet[n=6851]:
    - l[n=13701]: und misseviel im harte.
    - l[n=13702]: sîne lâge und sîne warte
  - lg@couplet[n=6852]:
    - l[n=13703]: leite er ir aber mê unde mê
    - l[n=13704]: und huote ir aber mê dan ê
  - lg@couplet[n=6853]:
    - l[n=13705]: und seite dem truhsaezen sâ,
    - l[n=13706]: als er ez haete ervunden dâ.
  - lg@couplet[n=6854]:
    - l[n=13707]: der truhsaeze antwurte im dô
    - l[n=13708]: "'zewâre hêrre, im ist alsô."
  - lg@couplet[n=6855]:
    - l[n=13709]: ir muget hie selbe merken an,
    - l[n=13710]: daz sî sich niht gehelen kan
  - lg@couplet[n=6856]:
    - l[n=13711]: der grôzen liebe, die s' im treit,
    - l[n=13712]: und ist ein michel tumpheit,
  - lg@couplet[n=6857]:
    - l[n=13713]: daz ir in lîdet dâ bî.
    - l[n=13714]: als liep iu wîp und êre sî,
  - lg@couplet[n=6858]:
    - l[n=13715]: so enlîdet in nimêre.'
    - l[n=13716]: diz muote Marken sêre.
  - lg@couplet[n=6859]:
    - l[n=13717]: der zwîvel unde der arcwân,
    - l[n=13718]: den er zem neven solte hân,
  - lg@couplet[n=6860]:
    - l[n=13719]: der tôte in z' allen stunden,
    - l[n=13720]: und in ouch unervunden
  - lg@couplet[n=6861]:
    - l[n=13721]: und unervaren haete
    - l[n=13722]: an aller slahte untaete.
  - lg@couplet[n=6862]:
    - l[n=13723]: Diu betrogen Îsôt diu was dô vrô.
    - l[n=13724]: si seite Brangaenen dô
  - lg@couplet[n=6863]:
    - l[n=13725]: vil vrôlîche lachende
    - l[n=13726]: und michel vröude machende
  - lg@couplet[n=6864]:
    - l[n=13727]: von ir hêrren betevart,
    - l[n=13728]: und ouch wie sî gevrâget wart,
  - lg@couplet[n=6865]:
    - l[n=13729]: in wes pflege si wolte sîn.
    - l[n=13730]: "Brangaene sprach dô: 'vrouwe mîn,"
  - lg@couplet[n=6866]:
    - l[n=13731]: lieget mir niht und saget mir,
    - l[n=13732]: sô helfe iu got, wen ieschet ir?'
  - lg@couplet[n=6867]:
    - l[n=13733]: Îsôt seite ir die wârheit,
    - l[n=13734]: rehte alse ez dâ wart ûf geleit.
  - lg@couplet[n=6868]:
    - l[n=13735]: "'â tumbe!' sprach Brangaene dô"
    - l[n=13736]: "'war umbe sprâchet ir alsô?"
  - lg@couplet[n=6869]:
    - l[n=13737]: swaz sô hier an geredet ist,
    - l[n=13738]: daz hoere ich wol, daz ist ein list,
  - lg@couplet[n=6870]:
    - l[n=13739]: und weiz vür wâr, daz disen rât
    - l[n=13740]: der truhsaeze ûf geleget hât.
  - lg@couplet[n=6871]:
    - l[n=13741]: hie mite sô wellent s' iuch ervarn.
    - l[n=13742]: ir sult iuch her nâch baz bewarn.
  - lg@couplet[n=6872]:
    - l[n=13743]: gewehene er 's iu iht mêre,
    - l[n=13744]: sô tuot, als ich iuch lêre.
  - lg@couplet[n=6873]:
    - l[n=13745]: sprechet sus unde sô.'
    - l[n=13746]: ir vrouwen lêrte si dô,
  - lg@couplet[n=6874]:
    - l[n=13747]: waz antwürte ir gebaere
    - l[n=13748]: ze disen listen waere.
  - lg@couplet[n=6875]:
    - l[n=13749]: Hier under was ie Marke
    - l[n=13750]: bekumbert harte starke
  - lg@couplet[n=6876]:
    - l[n=13751]: 'mit zweier hande leide:'
    - l[n=13752]: in leideten beide
  - lg@couplet[n=6877]:
    - l[n=13753]: der zwîvel unde der arcwân,
    - l[n=13754]: den er haete und muose hân.
  - lg@couplet[n=6878]:
    - l[n=13755]: er arcwânde genôte
    - l[n=13756]: sîn herzeliep Îsôte.
  - lg@couplet[n=6879]:
    - l[n=13757]: er zwîvelte an Tristande,
    - l[n=13758]: an dem er niht erkande,
  - lg@couplet[n=6880]:
    - l[n=13759]: daz valsche gebaere
    - l[n=13760]: und wider den triuwen waere.
  - lg@couplet[n=6881]:
    - l[n=13761]: sîn vriunt Tristan, sîn vröude Îsôt
    - l[n=13762]: diu zwei wâren sîn meistiu nôt.
  - lg@couplet[n=6882]:
    - l[n=13763]: si twungen ime herze unde sin.
    - l[n=13764]: er arcwânde sî und in
  - lg@couplet[n=6883]:
    - l[n=13765]: und zwîvelte sî ouch beide.
    - l[n=13766]: dem gebeidetem leide
  - lg@couplet[n=6884]:
    - l[n=13767]: dem gieng er rehte nâch dem site
    - l[n=13768]: und nâch dem billîche mite.
  - lg@couplet[n=6885]:
    - l[n=13769]: wan alse er an Îsolde
    - l[n=13770]: der liebe dienen wolde,
  - lg@couplet[n=6886]:
    - l[n=13771]: sô wante es in der arcwân.
    - l[n=13772]: dem wolte er danne ie nâch gân
  - lg@couplet[n=6887]:
    - l[n=13773]: und volgen ûf die wârheit.
    - l[n=13774]: als ime diu danne wart verseit,
  - lg@couplet[n=6888]:
    - l[n=13775]: sô tete im aber der zwîvel wê,
    - l[n=13776]: sô was ez aber rehte als ê.
  - lg@couplet[n=6889]:
    - l[n=13777]: Waz mag ouch liebe nâher gân
    - l[n=13778]: dan zwîvel und arcwân?
  - lg@couplet[n=6890]:
    - l[n=13779]: waz anget liebe gernden muot
    - l[n=13780]: sô sêre, sô der zwîvel tuot?
  - lg@couplet[n=6891]:
    - l[n=13781]: dâ mite enweiz er, war er sol;
    - l[n=13782]: wan iezuo sô geswüere er wol
  - lg@couplet[n=6892]:
    - l[n=13783]: von eteslîcher ungeschiht,
    - l[n=13784]: die er gehoeret oder gesiht,
  - lg@couplet[n=6893]:
    - l[n=13785]: er waere ûf dem ende.
    - l[n=13786]: ê man die hant gewende,
  - lg@couplet[n=6894]:
    - l[n=13787]: sô widerwirfet sich daz
    - l[n=13788]: und gesiht aber eteswaz,
  - lg@couplet[n=6895]:
    - l[n=13789]: daz im aber zwîvel birt,
    - l[n=13790]: dâ von er aber verirret wirt.
  - lg@couplet[n=6896]:
    - l[n=13791]: wan daz ez al diu werlt tuot,
    - l[n=13792]: sô ist ez ein harte unwîser muot
  - lg@couplet[n=6897]:
    - l[n=13793]: und ist ein michel tumpheit,
    - l[n=13794]: daz man an liebe zwîvel treit.
  - lg@couplet[n=6898]:
    - l[n=13795]: wan nieman ist mit liebe wol,
    - l[n=13796]: an dem er zwîvel haben sol.
  - lg@couplet[n=6899]:
    - l[n=13797]: so ist aber noch sêrre missetân,
    - l[n=13798]: swer sô den zwîvel unde den wân
  - lg@couplet[n=6900]:
    - l[n=13799]: ûf die gewisheit bringet.
    - l[n=13800]: wan swanne er daz erringet,
  - lg@couplet[n=6901]:
    - l[n=13801]: daz er den zwîvel wâren weiz,
    - l[n=13802]: swes er sich ie dâ vor gevleiz
  - lg@couplet[n=6902]:
    - l[n=13803]: ze pirsene ûf die wârheit,
    - l[n=13804]: daz ist im danne ein herzeleit
  - lg@couplet[n=6903]:
    - l[n=13805]: vor allem herzeleide.
    - l[n=13806]: diu vorderen beide,
  - lg@couplet[n=6904]:
    - l[n=13807]: diu im ê beswaereten den muot,
    - l[n=13808]: diu diuhten in danne guot.
  - lg@couplet[n=6905]:
    - l[n=13809]: möhte er si danne wider hân,
    - l[n=13810]: sô naeme er zwîvel unde wân,
  - lg@couplet[n=6906]:
    - l[n=13811]: daz er der wâren künde
    - l[n=13812]: niemer niht bevünde.
  - lg@couplet[n=6907]:
    - l[n=13813]: sus kumet, daz übel übele vrumet,
    - l[n=13814]: biz daz daz ergere kumet.
  - lg@couplet[n=6908]:
    - l[n=13815]: sô daz danne wirs tuot,
    - l[n=13816]: sô diuhte danne übel guot.
  - lg@couplet[n=6909]:
    - l[n=13817]: swie swaere an liebe zwîvel sî,
    - l[n=13818]: ern ist nie sô swaere bî,
  - lg@couplet[n=6910]:
    - l[n=13819]: man lîde in vil und verre baz
    - l[n=13820]: dan den bewaereten haz.
  - lg@couplet[n=6911]:
    - l[n=13821]: ouch mag daz nieman verbern,
    - l[n=13822]: diu liebe müeze zwîvel bern.
  - lg@couplet[n=6912]:
    - l[n=13823]: zwîvel sol an liebe wesen.
    - l[n=13824]: mit dem muoz liebe genesen.
  - lg@couplet[n=6913]:
    - l[n=13825]: die wîle sî den zwîvel hât,
    - l[n=13826]: die wîle mag ir werden rât.
  - lg@couplet[n=6914]:
    - l[n=13827]: sô sî die wârheit ersiht,
    - l[n=13828]: zehant enist ir dinges niht.
  - lg@couplet[n=6915]:
    - l[n=13829]: ouch hât diu liebe einen site,
    - l[n=13830]: dâ sî sich allermeiste mite
  - lg@couplet[n=6916]:
    - l[n=13831]: 'verwirret und verworren hât:'
    - l[n=13832]: swâ ir dinc nâch ir willen stât,
  - lg@couplet[n=6917]:
    - l[n=13833]: dane wil si keiner staete warn,
    - l[n=13834]: dâ lât si harte lîhte varn.
  - lg@couplet[n=6918]:
    - l[n=13835]: und swâ sô sî den zwîvel siht,
    - l[n=13836]: dâ von enscheidet sî sich niht,
  - lg@couplet[n=6919]:
    - l[n=13837]: dar ist ir nôt unde gâch.
    - l[n=13838]: dem gât si lâgende nâch
  - lg@couplet[n=6920]:
    - l[n=13839]: und strebet noch mêre durch daz dar,
    - l[n=13840]: daz sî herzeleit ervar
  - lg@couplet[n=6921]:
    - l[n=13841]: dan durch die lust, die sî dar an
    - l[n=13842]: ervinden unde gehaben kan.
  - lg@couplet[n=6922]:
    - l[n=13843]: dem selben sinnelôsen site
    - l[n=13844]: dem gieng ouch Marke vaste mite.
  - lg@couplet[n=6923]:
    - l[n=13845]: er wante spâte unde vruo
    - l[n=13846]: allen sînen sin dar zuo,
  - lg@couplet[n=6924]:
    - l[n=13847]: daz er den zwîvel unde den wân
    - l[n=13848]: gerne haete hin getân
  - lg@couplet[n=6925]:
    - l[n=13849]: und daz er mit der wârheit
    - l[n=13850]: ûf sîn herzeclîchez leit
  - lg@couplet[n=6926]:
    - l[n=13851]: vil gerne komen waere.
    - l[n=13852]: des was er gevaere.
  - lg@couplet[n=6927]:
    - l[n=13853]: Aber kam ez eines nahtes sô,
    - l[n=13854]: als er ez unde Marjodô
  - lg@couplet[n=6928]:
    - l[n=13855]: ensamet haeten ûf geleit,
    - l[n=13856]: daz er aber sîne kündekeit
  - lg@couplet[n=6929]:
    - l[n=13857]: Îsolde vür leite
    - l[n=13858]: und sî mit kündekeite
  - lg@couplet[n=6930]:
    - l[n=13859]: gerne haete ervaren baz.
    - l[n=13860]: dô verkêrte sich daz.
  - lg@couplet[n=6931]:
    - l[n=13861]: den stric, den er ir rihtete
    - l[n=13862]: und ûf ir schaden tihtete,
  - lg@couplet[n=6932]:
    - l[n=13863]: dâ vie diu küniginne
    - l[n=13864]: den künec ir hêrren inne
  - lg@couplet[n=6933]:
    - l[n=13865]: mit ir Brangaenen lêre.
    - l[n=13866]: dâ half Brangaene sêre.
  - lg@couplet[n=6934]:
    - l[n=13867]: dâ vrumete in beiden samet, daz list
    - l[n=13868]: wider list gesetzet ist.
  - lg@couplet[n=6935]:
    - l[n=13869]: der künec der twanc die künigîn
    - l[n=13870]: vil nâhen an daz herze sîn
  - lg@couplet[n=6936]:
    - l[n=13871]: und kuste sî ze maneger stunt
    - l[n=13872]: in ir ouge und in ir munt.
  - lg@couplet[n=6937]:
    - l[n=13873]: "'schoene' sprach er 'nû enist mir"
    - l[n=13874]: niht herzeclîche liep wan ir.
  - lg@couplet[n=6938]:
    - l[n=13875]: und ich von iu nu scheiden sol,
    - l[n=13876]: daz wizze got von himele wol,
  - lg@couplet[n=6939]:
    - l[n=13877]: daz nimet mir mîne sinne.'
    - l[n=13878]: diu gelêrte küniginne
  - lg@couplet[n=6940]:
    - l[n=13879]: si stiez sin wider sin.
    - l[n=13880]: 'siuftende sprach si wider in:'
  - lg@couplet[n=6941]:
    - l[n=13881]: "'ôwê mir, inneclîche ôwê!"
    - l[n=13882]: ôwê! nu wânde ich allez ê,
  - lg@couplet[n=6942]:
    - l[n=13883]: daz diz vertâne maere
    - l[n=13884]: durch schimpf gesprochen waere.
  - lg@couplet[n=6943]:
    - l[n=13885]: nu hoere ich unde weiz ez wol,
    - l[n=13886]: daz ez ein ernest wesen sol.'
  - lg@couplet[n=6944]:
    - l[n=13887]: si huob an unde begunde
    - l[n=13888]: mit ougen und mit munde
  - lg@couplet[n=6945]:
    - l[n=13889]: leitlîche clage erscheinen,
    - l[n=13890]: sô clegelîche weinen,
  - lg@couplet[n=6946]:
    - l[n=13891]: daz sî dem einvalten man
    - l[n=13892]: sînen zwîvel allen an gewan
  - lg@couplet[n=6947]:
    - l[n=13893]: und wol gesworen haete,
    - l[n=13894]: daz sî 'z von herzen taete.
  - lg@couplet[n=6948]:
    - l[n=13895]: wan an den vrouwen allen
    - l[n=13896]: enist nimêre gallen,
  - lg@couplet[n=6949]:
    - l[n=13897]: also man ûz ir munde giht,
    - l[n=13898]: noch enhabent dekeiner trüge niht
  - lg@couplet[n=6950]:
    - l[n=13899]: noch aller valsche keinen,
    - l[n=13900]: wan daz si kunnen weinen
  - lg@couplet[n=6951]:
    - l[n=13901]: âne meine und âne muot,
    - l[n=13902]: als ofte sô si dunket guot.
  - lg@couplet[n=6952]:
    - l[n=13903]: Îsôt diu weinde starke.
    - l[n=13904]: der geloubege Marke
  - lg@couplet[n=6953]:
    - l[n=13905]: "'schoene' sprach er 'saget mir,"
    - l[n=13906]: waz wirret iu, waz weinet ir?'
  - lg@couplet[n=6954]:
    - l[n=13907]: "'ich mag wol weinen' sprach Îsôt"
    - l[n=13908]: "'clage ich, daz tuot mir michel nôt."
  - lg@couplet[n=6955]:
    - l[n=13909]: ich bin ein ellende wîp
    - l[n=13910]: und hân nimê wan einen lîp
  - lg@couplet[n=6956]:
    - l[n=13911]: und sô vil sinne, sô ich hân.
    - l[n=13912]: diu zwei hân ich sô gâr verlân
  - lg@couplet[n=6957]:
    - l[n=13913]: an iuch und iuwer minne,
    - l[n=13914]: daz ich in mînem sinne
  - lg@couplet[n=6958]:
    - l[n=13915]: niht dinges kan gemeinen
    - l[n=13916]: noch geminnen wan iuch einen.
  - lg@couplet[n=6959]:
    - l[n=13917]: mirn ist niht rehte liep wan ir
    - l[n=13918]: und weiz daz wârez, daz ir mir
  - lg@couplet[n=6960]:
    - l[n=13919]: sô holdez herze niht entraget,
    - l[n=13920]: als ir gebâret unde saget.
  - lg@couplet[n=6961]:
    - l[n=13921]: daz ir den muot gewunnet ie,
    - l[n=13922]: daz ir hin vüeret und mich hie
  - lg@couplet[n=6962]:
    - l[n=13923]: in dirre vremede soltet lân,
    - l[n=13924]: dâ bî mac ich mich wol enstân,
  - lg@couplet[n=6963]:
    - l[n=13925]: daz ich iu vil unmaere bin.
    - l[n=13926]: des sol mîn herze und mîn sin
  - lg@couplet[n=6964]:
    - l[n=13927]: vil selten iemer werden vrô.'
    - l[n=13928]: "'war umbe, schoene?' sprach er dô"
  - lg@couplet[n=6965]:
    - l[n=13929]: "'ir habet doch z' iuwerre hant"
    - l[n=13930]: beidiu liute unde lant,
  - lg@couplet[n=6966]:
    - l[n=13931]: diu sint iuwer unde mîn.
    - l[n=13932]: dar über sît gebietaerîn.
  - lg@couplet[n=6967]:
    - l[n=13933]: daz sol z' iuwerm gebote stân.
    - l[n=13934]: swaz ir gebietet, deist getân.
  - lg@couplet[n=6968]:
    - l[n=13935]: die wîle ouch ich bin under wegen,
    - l[n=13936]: die wîle sô müeze iuwer pflegen,
  - lg@couplet[n=6969]:
    - l[n=13937]: 'der iuwer wol gepflegen kan:'
    - l[n=13938]: mîn neve der höfsche Tristan.
  - lg@couplet[n=6970]:
    - l[n=13939]: der ist bedaehtic unde wîs,
    - l[n=13940]: der vlîzet sich in alle wîs,
  - lg@couplet[n=6971]:
    - l[n=13941]: wie er iu vröude und êre
    - l[n=13942]: gemach unde gemêre.
  - lg@couplet[n=6972]:
    - l[n=13943]: dem getrûwe ich alse wol,
    - l[n=13944]: als ich von grôzem rehte sol.
  - lg@couplet[n=6973]:
    - l[n=13945]: dem sît ir liep, alsô bin ich.
    - l[n=13946]: der tuot ez durch iuch und durch mich.'
  - lg@couplet[n=6974]:
    - l[n=13947]: "'Hêr Tristan?' sprach diu schoene Îsôt"
    - l[n=13948]: "'zewâre ich waere gerner tôt"
  - lg@couplet[n=6975]:
    - l[n=13949]: und ê wolt ich begraben sîn,
    - l[n=13950]: ê danne ich mit dem willen mîn
  - lg@couplet[n=6976]:
    - l[n=13951]: in sîner pflege waere.
    - l[n=13952]: der selbe lôsaere,
  - lg@couplet[n=6977]:
    - l[n=13953]: der ist mir z' allen zîten
    - l[n=13954]: gelîchsende an der sîten
  - lg@couplet[n=6978]:
    - l[n=13955]: und allez smeichende bî
    - l[n=13956]: und giht, wie liep ich im sî.
  - lg@couplet[n=6979]:
    - l[n=13957]: iedoch weiz got wol sînen muot,
    - l[n=13958]: in welhen triuwen er ez tuot.
  - lg@couplet[n=6980]:
    - l[n=13959]: ouch weiz ich 's selbe genuoc.
    - l[n=13960]: wan er mir mînen oeheim sluoc
  - lg@couplet[n=6981]:
    - l[n=13961]: und an mir vürhtet den haz,
    - l[n=13962]: durch die vorhte und umbe daz
  - lg@couplet[n=6982]:
    - l[n=13963]: ist er mich allez streichende,
    - l[n=13964]: listende unde smeichende
  - lg@couplet[n=6983]:
    - l[n=13965]: in einem velschlîchem site
    - l[n=13966]: und waenet allez dâ mite
  - lg@couplet[n=6984]:
    - l[n=13967]: erwerben mîne vriuntschaft.
    - l[n=13968]: nu hât ez aber arme craft,
  - lg@couplet[n=6985]:
    - l[n=13969]: sîn smeichen hilfet cleine.
    - l[n=13970]: und weizgot wan ir eine,
  - lg@couplet[n=6986]:
    - l[n=13971]: daz ich durch iuch noch mêre
    - l[n=13972]: dan durch mîn selbes êre
  - lg@couplet[n=6987]:
    - l[n=13973]: vriuntlîche dar gebâre,
    - l[n=13974]: sone gesaehe ich in zewâre
  - lg@couplet[n=6988]:
    - l[n=13975]: mit vriundes ougen niemer an.
    - l[n=13976]: und sît ich niht verberen kan,
  - lg@couplet[n=6989]:
    - l[n=13977]: ine müeze in hoeren unde sehen,
    - l[n=13978]: sô sol ez aber alsô geschehen,
  - lg@couplet[n=6990]:
    - l[n=13979]: daz mînes herzen dâ bî
    - l[n=13980]: und mîner triuwen lützel sî.
  - lg@couplet[n=6991]:
    - l[n=13981]: ich hân, daz ist unlougen,
    - l[n=13982]: mit herzelôsen ougen,
  - lg@couplet[n=6992]:
    - l[n=13983]: mit lügelîchem munde
    - l[n=13984]: dicke und ze maneger stunde
  - lg@couplet[n=6993]:
    - l[n=13985]: an in gewendet mînen vlîz
    - l[n=13986]: niuwan durch den itewîz.
  - lg@couplet[n=6994]:
    - l[n=13987]: man sprichet von den vrouwen daz,
    - l[n=13988]: si tragen ir manne vriunden haz.
  - lg@couplet[n=6995]:
    - l[n=13989]: durch daz hân ich im dicke
    - l[n=13990]: mit manegem lüggem blicke,
  - lg@couplet[n=6996]:
    - l[n=13991]: mit herzelôsem munde
    - l[n=13992]: betrogen sîne stunde,
  - lg@couplet[n=6997]:
    - l[n=13993]: daz er wol gesworen haete,
    - l[n=13994]: daz ich 'z von herzen taete.
  - lg@couplet[n=6998]:
    - l[n=13995]: Hêrre, enlât iuch niht dar an.
    - l[n=13996]: iuwer neve, mîn hêr Tristan
  - lg@couplet[n=6999]:
    - l[n=13997]: dern gepfliget mîn niemer tac.
    - l[n=13998]: ob ich 's iuch erbiten mac,
  - lg@couplet[n=7000]:
    - l[n=13999]: ir müezet mîn zwâre under wegen,
    - l[n=14000]: ob ir gebietet, selbe pflegen.
  - lg@couplet[n=7001]:
    - l[n=14001]: swar ir wellet, dar wil ich,
    - l[n=14002]: ir eine enwendet es mich
  - lg@couplet[n=7002]:
    - l[n=14003]: und es enirre mich der tôt.'
    - l[n=14004]: sus lôsete diu lôse Îsôt
  - lg@couplet[n=7003]:
    - l[n=14005]: wider ir hêrren unde ir man,
    - l[n=14006]: biz daz si 'm lôsend an gewan
  - lg@couplet[n=7004]:
    - l[n=14007]: beidiu zwîvel unde zorn
    - l[n=14008]: und er wol haete gesworn,
  - lg@couplet[n=7005]:
    - l[n=14009]: daz ir ernest waere.
    - l[n=14010]: Marke der zwîvelaere
  - lg@couplet[n=7006]:
    - l[n=14011]: der was dâ wider ze wege komen.
    - l[n=14012]: sîn gesellîn diu haete ime benomen
  - lg@couplet[n=7007]:
    - l[n=14013]: beidiu zwîvel unde wân.
    - l[n=14014]: ez was allez wol getân,
  - lg@couplet[n=7008]:
    - l[n=14015]: daz sî gesprach unde getete.
    - l[n=14016]: der künec der seite sâ ze stete
  - lg@couplet[n=7009]:
    - l[n=14017]: dem truhsaezen von grunde,
    - l[n=14018]: so er ebeneste kunde,
  - lg@couplet[n=7010]:
    - l[n=14019]: ir antwürte unde ir maere,
    - l[n=14020]: und an ir dingen waere
  - lg@couplet[n=7011]:
    - l[n=14021]: dekeiner slahte valscheit.
    - l[n=14022]: diz was dem truhsaezen leit
  - lg@couplet[n=7012]:
    - l[n=14023]: und tete im in dem herzen wê.
    - l[n=14024]: iedoch lêrte er in aber dô mê
  - lg@couplet[n=7013]:
    - l[n=14025]: und seite im, wie er Îsolde
    - l[n=14026]: aber versuochen solde.
  - lg@couplet[n=7014]:
    - l[n=14027]: Des nahtes, dô Marke aber lac,
    - l[n=14028]: sîner bettemaere mit ir pflac,
  - lg@couplet[n=7015]:
    - l[n=14029]: er leite ir aber mit vrâge
    - l[n=14030]: sîne stricke und sîne lâge
  - lg@couplet[n=7016]:
    - l[n=14031]: unde betrouc si aber dar în.
    - l[n=14032]: "'seht' sprach er 'vrouwe künigîn,"
  - lg@couplet[n=7017]:
    - l[n=14033]: ich waene, es muoz uns nôt geschehen.
    - l[n=14034]: nu lât mich kiesen unde sehen,
  - lg@couplet[n=7018]:
    - l[n=14035]: wie vrouwen kunnen lant bewarn.
    - l[n=14036]: vrouwe, ich muoz von dem lande varn,
  - lg@couplet[n=7019]:
    - l[n=14037]: und ir hie derbî bestân
    - l[n=14038]: bî mînen vriunden, die ich hân.
  - lg@couplet[n=7020]:
    - l[n=14039]: ez sî der mâc, ez sî der man,
    - l[n=14040]: der mir dekeines guotes gan,
  - lg@couplet[n=7021]:
    - l[n=14041]: der muoz iu guot und êre bern,
    - l[n=14042]: als ir an in es wellet gern.
  - lg@couplet[n=7022]:
    - l[n=14043]: und swer iu niht vil senfte bî
    - l[n=14044]: und liep in iuwern ougen sî
  - lg@couplet[n=7023]:
    - l[n=14045]: under vrouwen unde mannen,
    - l[n=14046]: die scheidet alle dannen.
  - lg@couplet[n=7024]:
    - l[n=14047]: irn sult wider iuwerm muote
    - l[n=14048]: an liuten noch an guote
  - lg@couplet[n=7025]:
    - l[n=14049]: niht weder hoeren noch gesehen,
    - l[n=14050]: dar an iu leide müge geschehen.
  - lg@couplet[n=7026]:
    - l[n=14051]: ine wil ouch niht des minnen
    - l[n=14052]: von herzen noch von sinnen,
  - lg@couplet[n=7027]:
    - l[n=14053]: dem ir unholdez herze traget.
    - l[n=14054]: daz sî iu vür wâr gesaget.
  - lg@couplet[n=7028]:
    - l[n=14055]: weset ir vrô unde vruot
    - l[n=14056]: und lebet, swie iuch dunke guot.
  - lg@couplet[n=7029]:
    - l[n=14057]: dâ habet ir mînen willen an.
    - l[n=14058]: und sît mîn neve Tristan
  - lg@couplet[n=7030]:
    - l[n=14059]: unsenfte in iuwerm herzen ist,
    - l[n=14060]: so scheide ich in in kurzer vrist
  - lg@couplet[n=7031]:
    - l[n=14061]: von hove und von gesinde,
    - l[n=14062]: swie ich die vuoge vinde.
  - lg@couplet[n=7032]:
    - l[n=14063]: er sol ze Parmenîe varn
    - l[n=14064]: und sol sîn selbes dinc bewarn.
  - lg@couplet[n=7033]:
    - l[n=14065]: des ist im unde dem lande nôt.'
    - l[n=14066]: "'Genâde hêrre' sprach Îsôt"
  - lg@couplet[n=7034]:
    - l[n=14067]: "'ir redet getriulîche unde wol."
    - l[n=14068]: sît ich an iu nu wizzen sol,
  - lg@couplet[n=7035]:
    - l[n=14069]: daz ir daz gerne unmaeret,
    - l[n=14070]: daz mînem herzen swaeret,
  - lg@couplet[n=7036]:
    - l[n=14071]: sô dunket ouch mich reht dâ bî,
    - l[n=14072]: swaz iuwern ougen senfte sî
  - lg@couplet[n=7037]:
    - l[n=14073]: und iuwerm muote lîche,
    - l[n=14074]: daz ich dar an entwîche,
  - lg@couplet[n=7038]:
    - l[n=14075]: sô ich verreste müge.
    - l[n=14076]: und swaz iu z' iuwern êren tüge,
  - lg@couplet[n=7039]:
    - l[n=14077]: daz ich dâ spâte unde vruo
    - l[n=14078]: rât unde helfe biete zuo.
  - lg@couplet[n=7040]:
    - l[n=14079]: und seht ir, hêrre, waz ir tuot.
    - l[n=14080]: ez enwirt mîn rât noch mîn muot
  - lg@couplet[n=7041]:
    - l[n=14081]: weder hiute noch niemer,
    - l[n=14082]: daz ir iuwern neven iemer
  - lg@couplet[n=7042]:
    - l[n=14083]: von iuwerm hove gekêret,
    - l[n=14084]: wan sô waere ich g' unêret.
  - lg@couplet[n=7043]:
    - l[n=14085]: dâ mite sô seite man zehant
    - l[n=14086]: über hof und über lant,
  - lg@couplet[n=7044]:
    - l[n=14087]: ich haete iu gerâten daz
    - l[n=14088]: durch die schulde und durch den haz,
  - lg@couplet[n=7045]:
    - l[n=14089]: daz er mînen oeheim sluoc.
    - l[n=14090]: dâ würde rede von genuoc,
  - lg@couplet[n=7046]:
    - l[n=14091]: diu mir lasterbaere
    - l[n=14092]: und iu kein êre waere.
  - lg@couplet[n=7047]:
    - l[n=14093]: ine gevolge es niemer,
    - l[n=14094]: daz ir durch mich iemer
  - lg@couplet[n=7048]:
    - l[n=14095]: iuwer vriunt gunmaeret
    - l[n=14096]: oder ieman beswaeret
  - lg@couplet[n=7049]:
    - l[n=14097]: und hazzet durch den willen mîn,
    - l[n=14098]: dem ir genaedic sület sîn.
  - lg@couplet[n=7050]:
    - l[n=14099]: 'Ouch sult ir iuch versinnen:'
    - l[n=14100]: und kêret ir von hinnen,
  - lg@couplet[n=7051]:
    - l[n=14101]: wer beschirmet iuwer zwei lant?
    - l[n=14102]: diu enstânt in eines wîbes hant
  - lg@couplet[n=7052]:
    - l[n=14103]: noch wol noch vridelîche.
    - l[n=14104]: swer zweier künicrîche
  - lg@couplet[n=7053]:
    - l[n=14105]: reht und nâch êren pflegen sol,
    - l[n=14106]: der bedarf sinne und herzen wol.
  - lg@couplet[n=7054]:
    - l[n=14107]: so enist in disen zwein landen
    - l[n=14108]: âne mînen hêrn Tristanden
  - lg@couplet[n=7055]:
    - l[n=14109]: kein hêrre, lâzet ir 'n dâ bî,
    - l[n=14110]: daz er den landen vrume sî.
  - lg@couplet[n=7056]:
    - l[n=14111]: âne in sô kumet dâ nieman zuo,
    - l[n=14112]: durch den man lâze oder tuo.
  - lg@couplet[n=7057]:
    - l[n=14113]: ist daz urliuges nôt geschiht,
    - l[n=14114]: des man sich alle tage versiht
  - lg@couplet[n=7058]:
    - l[n=14115]: und z' allen zîten muoz versehen,
    - l[n=14116]: sô mag ez lîhte alsô geschehen,
  - lg@couplet[n=7059]:
    - l[n=14117]: daz uns dâ misselinget an.
    - l[n=14118]: sô wirt mir mîn hêr Tristan
  - lg@couplet[n=7060]:
    - l[n=14119]: mit itewîze und mit archeit
    - l[n=14120]: dicke under ougen geleit.
  - lg@couplet[n=7061]:
    - l[n=14121]: 'sô wirt des maeres vil gelesen:'
    - l[n=14122]: "'waere Tristan hie gewesen,"
  - lg@couplet[n=7062]:
    - l[n=14123]: uns enwaere niht ze dirre vrist
    - l[n=14124]: sô misselungen, alse ez ist.'
  - lg@couplet[n=7063]:
    - l[n=14125]: und werdent mir dan alle
    - l[n=14126]: mit gemeinem schalle
  - lg@couplet[n=7064]:
    - l[n=14127]: gebende die schulde,
    - l[n=14128]: ich habe im iuwer hulde
  - lg@couplet[n=7065]:
    - l[n=14129]: iu und in ze schaden verlorn.
    - l[n=14130]: hêrre, ez ist bezzer verborn.
  - lg@couplet[n=7066]:
    - l[n=14131]: versinnet iuch der dinge baz.
    - l[n=14132]: bedenket diz unde daz.
  - lg@couplet[n=7067]:
    - l[n=14133]: eintweder lât mich mit iu varn
    - l[n=14134]: oder heizet in diu lant bewarn.
  - lg@couplet[n=7068]:
    - l[n=14135]: swie sô mîn herze hin z' im sî,
    - l[n=14136]: erst mir doch lieber dâ bî,
  - lg@couplet[n=7069]:
    - l[n=14137]: danne ob uns ein ander man
    - l[n=14138]: sûme unde velle dar an.
  - lg@couplet[n=7070]:
    - l[n=14139]: Der künec enstuont sich al zehant,
    - l[n=14140]: daz al ir herze was gewant
  - lg@couplet[n=7071]:
    - l[n=14141]: ze Tristandes êren,
    - l[n=14142]: und begunde ouch iesâ kêren
  - lg@couplet[n=7072]:
    - l[n=14143]: an zwîvel unde an wân als ê.
    - l[n=14144]: hie von sô was er aber dô mê
  - lg@couplet[n=7073]:
    - l[n=14145]: versunken und vervallen
    - l[n=14146]: wider in die zorngallen.
  - lg@couplet[n=7074]:
    - l[n=14147]: Îsôt tet ouch Brangaenen kunt
    - l[n=14148]: ir beider rede unz ûf den grunt
  - lg@couplet[n=7075]:
    - l[n=14149]: und seite ir wider diz unde daz,
    - l[n=14150]: daz sî nie wortes vergaz.
  - lg@couplet[n=7076]:
    - l[n=14151]: diz was Brangaenen sêre leit,
    - l[n=14152]: daz s' alsô haete geseit
  - lg@couplet[n=7077]:
    - l[n=14153]: und daz diu rede ergangen was.
    - l[n=14154]: einen niuwen brief s' ir aber dô las,
  - lg@couplet[n=7078]:
    - l[n=14155]: waz aber ir rede solte sîn.
    - l[n=14156]: Des nahtes, dô diu künigîn
  - lg@couplet[n=7079]:
    - l[n=14157]: z' ir hêrren aber slafen kam,
    - l[n=14158]: under ir arme sî in nam.
  - lg@couplet[n=7080]:
    - l[n=14159]: si halseten, si kusten,
    - l[n=14160]: z' ir senften linden brusten
  - lg@couplet[n=7081]:
    - l[n=14161]: twanc sî 'n vil harte nâhen
    - l[n=14162]: und begunde aber dô vâhen
  - lg@couplet[n=7082]:
    - l[n=14163]: wider an ir wortlâge
    - l[n=14164]: mit antwürte und mit vrâge.
  - lg@couplet[n=7083]:
    - l[n=14165]: "'hêrre' sprach si 'saget mir"
    - l[n=14166]: 'durch mînen willen: habet ir'
  - lg@couplet[n=7084]:
    - l[n=14167]: von rehtem ernest ûf geleit
    - l[n=14168]: iuwer dinc, als ir mir habet geseit
  - lg@couplet[n=7085]:
    - l[n=14169]: von mînem hêrn Tristande,
    - l[n=14170]: daz ir in wider ze lande
  - lg@couplet[n=7086]:
    - l[n=14171]: welt senden durch den willen mîn?
    - l[n=14172]: möhte ich der rede gewis sîn,
  - lg@couplet[n=7087]:
    - l[n=14173]: ich wolte es iu genâde sagen
    - l[n=14174]: hiute unde in allen mînen tagen.
  - lg@couplet[n=7088]:
    - l[n=14175]: hêrre, ich getrûwe iu harte wol,
    - l[n=14176]: als ich wol mac und alse ich sol.
  - lg@couplet[n=7089]:
    - l[n=14177]: doch ist mîn vorhte hie bî,
    - l[n=14178]: daz ez gâr ein versuochen sî.
  - lg@couplet[n=7090]:
    - l[n=14179]: und wiste ich es gewisheit,
    - l[n=14180]: als ir mir habet vür geleit,
  - lg@couplet[n=7091]:
    - l[n=14181]: daz ir mir woltet vremeden daz,
    - l[n=14182]: dem ich waere gehaz,
  - lg@couplet[n=7092]:
    - l[n=14183]: sô erkande ich an dem maere,
    - l[n=14184]: daz ich iu liep waere.
  - lg@couplet[n=7093]:
    - l[n=14185]: ich haete lange mîne bete,
    - l[n=14186]: wan daz ich ez ungerne tete,
  - lg@couplet[n=7094]:
    - l[n=14187]: hier umbe gerne an iuch gewant.
    - l[n=14188]: wan mir ist harte wol bekant,
  - lg@couplet[n=7095]:
    - l[n=14189]: waz mir von ime mac ûf erstân,
    - l[n=14190]: sol ich sîn lange künde hân.
  - lg@couplet[n=7096]:
    - l[n=14191]: nu hêrre, nû bedenket daz
    - l[n=14192]: 'und iedoch niht durch mînen haz:'
  - lg@couplet[n=7097]:
    - l[n=14193]: sol er nu dirre lande pflegen,
    - l[n=14194]: die wîle und ir sît underwegen,
  - lg@couplet[n=7098]:
    - l[n=14195]: ist daz iu danne missegât,
    - l[n=14196]: als lîhte an verten ûf erstât,
  - lg@couplet[n=7099]:
    - l[n=14197]: sô nimet er mir êre unde lant.
    - l[n=14198]: nu habet ir ez gâr erkant,
  - lg@couplet[n=7100]:
    - l[n=14199]: daz mir an ime gewerren kan.
    - l[n=14200]: nû gedenket ouch dar an
  - lg@couplet[n=7101]:
    - l[n=14201]: ze guote und alse der vriunt sol,
    - l[n=14202]: und loeset mich, sô tuot ir wol,
  - lg@couplet[n=7102]:
    - l[n=14203]: von mînem hêrn Tristande.
    - l[n=14204]: schicket in wider ze lande
  - lg@couplet[n=7103]:
    - l[n=14205]: oder schaffet, daz er mit iu var
    - l[n=14206]: und mich die wîle bewar
  - lg@couplet[n=7104]:
    - l[n=14207]: der truhsaeze Marjodô.
    - l[n=14208]: stüende aber iuwer muot alsô,
  - lg@couplet[n=7105]:
    - l[n=14209]: daz ir mich mit iu liezet varn,
    - l[n=14210]: ich lieze hie diu lant bewarn
  - lg@couplet[n=7106]:
    - l[n=14211]: und berihten, swer der wolte,
    - l[n=14212]: et daz ich mit iu solte.
  - lg@couplet[n=7107]:
    - l[n=14213]: über daz allez sô tuot ir
    - l[n=14214]: mit den landen und mit mir,
  - lg@couplet[n=7108]:
    - l[n=14215]: reht alse iuch selbe dunke guot.
    - l[n=14216]: daz ist mîn wille und mîn muot.
  - lg@couplet[n=7109]:
    - l[n=14217]: et ich gedenke dar zuo,
    - l[n=14218]: daz ich iuwern willen tuo,
  - lg@couplet[n=7110]:
    - l[n=14219]: ich lâze ez allez z' einer hant
    - l[n=14220]: beidiu liute unde lant.'
  - lg@couplet[n=7111]:
    - l[n=14221]: Sus gie s' ir hêrren lôsende an,
    - l[n=14222]: biz daz si 'm aber an gewan,
  - lg@couplet[n=7112]:
    - l[n=14223]: daz er den zwîvel aber lie
    - l[n=14224]: und aber von dem wâne gie
  - lg@couplet[n=7113]:
    - l[n=14225]: ir muotes unde ir minne
    - l[n=14226]: und aber die küniginne
  - lg@couplet[n=7114]:
    - l[n=14227]: mitalle unschuldic haete
    - l[n=14228]: vor aller slahte untaete.
  - lg@couplet[n=7115]:
    - l[n=14229]: den truhsaezen Marjodô
    - l[n=14230]: den haete er aber mitalle dô
  - lg@couplet[n=7116]:
    - l[n=14231]: ze einem lügenaere,
    - l[n=14232]: doch er 'm diu wâren maere
  - lg@couplet[n=7117]:
    - l[n=14233]: und die rehten wârheit
    - l[n=14234]: von ir haete geseit.
  - milestone[unit=chapter,n=22]
  - label[lg=deu-Latn]: Melot
  - lg@couplet[n=7118]:
    - l[n=14235]: Nu daz der truhsaeze ersach,
    - l[n=14236]: daz sînes willen niht geschach,
  - lg@couplet[n=7119]:
    - l[n=14237]: er versuohte ez aber anderswâ.
    - l[n=14238]: ein getwerc was in dem hove dâ,
  - lg@couplet[n=7120]:
    - l[n=14239]: daz selbe solte namen hân
    - l[n=14240]: Melôt petit von Aquitân
  - lg@couplet[n=7121]:
    - l[n=14241]: und kunde ein teil, alsô man giht,
    - l[n=14242]: umbe verholne geschiht
  - lg@couplet[n=7122]:
    - l[n=14243]: an dem gestirne nahtes sehen.
    - l[n=14244]: ine wil aber nihtes von im jehen,
  - lg@couplet[n=7123]:
    - l[n=14245]: wan alse ich 'z von dem buoche nim.
    - l[n=14246]: nune vinde ich aber niht von im
  - lg@couplet[n=7124]:
    - l[n=14247]: an dem wâren maere,
    - l[n=14248]: wan daz ez kündic waere,
  - lg@couplet[n=7125]:
    - l[n=14249]: listic unde rederîch.
    - l[n=14250]: daz was dem künege heinlîch
  - lg@couplet[n=7126]:
    - l[n=14251]: und ouch der kemenâten.
    - l[n=14252]: mit dem begunde er râten,
  - lg@couplet[n=7127]:
    - l[n=14253]: swenne ez zen vrouwen kaeme,
    - l[n=14254]: daz ez dâ war naeme
  - lg@couplet[n=7128]:
    - l[n=14255]: Tristandes unde der künigîn.
    - l[n=14256]: möhte ez im dâ zuo guot gesîn,
  - lg@couplet[n=7129]:
    - l[n=14257]: daz man die wâren künde
    - l[n=14258]: der minne an in bevünde,
  - lg@couplet[n=7130]:
    - l[n=14259]: ez haete es iemer mêre
    - l[n=14260]: wider Marken lôn und êre.
  - lg@couplet[n=7131]:
    - l[n=14261]: Dâ kêrte ouch ez spâte unde vruo
    - l[n=14262]: sîne lüge und sîne lâge zuo.
  - lg@couplet[n=7132]:
    - l[n=14263]: ez leite sîne vâre
    - l[n=14264]: an rede und an gebâre
  - lg@couplet[n=7133]:
    - l[n=14265]: ze iegelîchen stunden
    - l[n=14266]: und haete ouch schiere ervunden
  - lg@couplet[n=7134]:
    - l[n=14267]: die liebe an den gelieben zwein.
    - l[n=14268]: wan si haeten under ein
  - lg@couplet[n=7135]:
    - l[n=14269]: sô süeze gebaerde,
    - l[n=14270]: daz Melôt die bewaerde
  - lg@couplet[n=7136]:
    - l[n=14271]: der minnen al zehant dâ vant,
    - l[n=14272]: und seite ouch Marken al zehant,
  - lg@couplet[n=7137]:
    - l[n=14273]: daz binamen dâ minne waere.
    - l[n=14274]: sus triben si drî diz maere,
  - lg@couplet[n=7138]:
    - l[n=14275]: Melôt und Marke und Marjodô,
    - l[n=14276]: biz si under in gevielen dô
  - lg@couplet[n=7139]:
    - l[n=14277]: 'mit gemeinem râte dar an:'
    - l[n=14278]: würde mîn hêr Tristan
  - lg@couplet[n=7140]:
    - l[n=14279]: von dem hove gescheiden,
    - l[n=14280]: man möhte an in beiden
  - lg@couplet[n=7141]:
    - l[n=14281]: die wârheit offenbaere sehen.
    - l[n=14282]: nu diz was al zehant geschehen
  - lg@couplet[n=7142]:
    - l[n=14283]: reht alse ez wart gerâten dâ.
    - l[n=14284]: der künec bat sînen neven iesâ
  - lg@couplet[n=7143]:
    - l[n=14285]: durch sîn selbes êre,
    - l[n=14286]: daz er dekeine kêre
  - lg@couplet[n=7144]:
    - l[n=14287]: zer kemenâten naeme
    - l[n=14288]: noch niemer dâ hin kaeme,
  - lg@couplet[n=7145]:
    - l[n=14289]: da der vrouwen keiniu waere.
    - l[n=14290]: der hof der tribe ein maere,
  - lg@couplet[n=7146]:
    - l[n=14291]: man wolte es hüetende sîn,
    - l[n=14292]: dâ von ime unde der künigîn
  - lg@couplet[n=7147]:
    - l[n=14293]: leit unde laster möhte enstân.
    - l[n=14294]: nu diz was al zehant getân,
  - lg@couplet[n=7148]:
    - l[n=14295]: daz er gebôt und des er bat.
    - l[n=14296]: Tristan meit iegelîche stat,
  - lg@couplet[n=7149]:
    - l[n=14297]: dâ der vrouwen heinlîche was.
    - l[n=14298]: kemenâten unde palas
  - lg@couplet[n=7150]:
    - l[n=14299]: dâ enkam er niemer în.
    - l[n=14300]: daz ingesinde daz nam sîn
  - lg@couplet[n=7151]:
    - l[n=14301]: und sîner vremede grôze war.
    - l[n=14302]: si redeten ime ze leide dar
  - lg@couplet[n=7152]:
    - l[n=14303]: vil übele und anders danne wol.
    - l[n=14304]: sîn ôren wurden dicke vol
  - lg@couplet[n=7153]:
    - l[n=14305]: mit iteniuwem leide.
    - l[n=14306]: Er unde Îsôt, si beide
  - lg@couplet[n=7154]:
    - l[n=14307]: si triben die zît mit sorgen hin.
    - l[n=14308]: triure unde clage was under in
  - lg@couplet[n=7155]:
    - l[n=14309]: in micheler unmüezekeit.
    - l[n=14310]: si haeten leit unde leit.
  - lg@couplet[n=7156]:
    - l[n=14311]: leit umbe Markes arcwân,
    - l[n=14312]: leit, daz sî niht mohten hân
  - lg@couplet[n=7157]:
    - l[n=14313]: keine state under in zwein,
    - l[n=14314]: daz sî geredeten in ein.
  - lg@couplet[n=7158]:
    - l[n=14315]: ietwederem begunde
    - l[n=14316]: von stunde ze stunde
  - lg@couplet[n=7159]:
    - l[n=14317]: herze unde craft geswîchen.
    - l[n=14318]: bleichen unde blîchen
  - lg@couplet[n=7160]:
    - l[n=14319]: begunde ir varwe unde ir lîp.
    - l[n=14320]: der man bleichete durch daz wîp,
  - lg@couplet[n=7161]:
    - l[n=14321]: daz wîp bleichete durch den man;
    - l[n=14322]: durch Îsôte Tristan,
  - lg@couplet[n=7162]:
    - l[n=14323]: durch Tristanden Îsôt.
    - l[n=14324]: daz tete in beiden michel nôt.
  - lg@couplet[n=7163]:
    - l[n=14325]: es wundert mich cleine,
    - l[n=14326]: was ir nôt gemeine
  - lg@couplet[n=7164]:
    - l[n=14327]: und ir leit ungescheiden.
    - l[n=14328]: ez enwas ouch an in beiden
  - lg@couplet[n=7165]:
    - l[n=14329]: niemê wan ein herze unde ein muot.
    - l[n=14330]: ir beider übel, ir beider guot,
  - lg@couplet[n=7166]:
    - l[n=14331]: ir beider tôt, ir beider leben
    - l[n=14332]: diu wâren alse in ein geweben.
  - lg@couplet[n=7167]:
    - l[n=14333]: swaz ir dewederem gewar,
    - l[n=14334]: des wart daz andere gewar.
  - lg@couplet[n=7168]:
    - l[n=14335]: swaz sô dem einem sanfte tete,
    - l[n=14336]: des enpfant daz ander an der stete.
  - lg@couplet[n=7169]:
    - l[n=14337]: si wâren beide under in zwein
    - l[n=14338]: mit übele und mit guote al ein.
  - lg@couplet[n=7170]:
    - l[n=14339]: ir gemeiniu herzeswaere
    - l[n=14340]: diu wart sô schînbaere
  - lg@couplet[n=7171]:
    - l[n=14341]: under ir beider ougen,
    - l[n=14342]: daz man vil cleine lougen
  - lg@couplet[n=7172]:
    - l[n=14343]: der minnen an ir varwe vant.
    - l[n=14344]: Und Marke enstuont sich al zehant
  - lg@couplet[n=7173]:
    - l[n=14345]: und kôs wol an in beiden,
    - l[n=14346]: ir vremeden unde ir scheiden
  - lg@couplet[n=7174]:
    - l[n=14347]: daz in daz an ir herze gie.
    - l[n=14348]: westen sî wâ oder wie,
  - lg@couplet[n=7175]:
    - l[n=14349]: si saehen gerne ein ander.
    - l[n=14350]: ein ursuoche vander
  - lg@couplet[n=7176]:
    - l[n=14351]: und hiez an den stunden
    - l[n=14352]: die jegere mit den hunden
  - lg@couplet[n=7177]:
    - l[n=14353]: ze walde sich bereiten.
    - l[n=14354]: er enbôt in unde seiten
  - lg@couplet[n=7178]:
    - l[n=14355]: und hiez ouch in den hof sagen,
    - l[n=14356]: er wolte zweinzic tage jagen.
  - lg@couplet[n=7179]:
    - l[n=14357]: swer mit gejegede kunde
    - l[n=14358]: oder swer sô sîne stunde
  - lg@couplet[n=7180]:
    - l[n=14359]: dâ mite vertrîben wolte,
    - l[n=14360]: daz sich der reiten solte.
  - lg@couplet[n=7181]:
    - l[n=14361]: urloup nam er zer künigîn
    - l[n=14362]: und hiez si nâch ir willen sîn
  - lg@couplet[n=7182]:
    - l[n=14363]: dâ heime vrôlîch unde vrô.
    - l[n=14364]: verholne bevalh er dô
  - lg@couplet[n=7183]:
    - l[n=14365]: dem getwerge Melôte,
    - l[n=14366]: daz ez Tristande unde Îsôte
  - lg@couplet[n=7184]:
    - l[n=14367]: zuo z' ir tougenheite
    - l[n=14368]: lüge unde lâge leite.
  - lg@couplet[n=7185]:
    - l[n=14369]: ez genüzze es iemer wider in.
    - l[n=14370]: er selbe vuor ze walde hin
  - lg@couplet[n=7186]:
    - l[n=14371]: mit michelem geschelle.
    - l[n=14372]: sîn weidegeselle
  - lg@couplet[n=7187]:
    - l[n=14373]: Tristan beleip dâ heime
    - l[n=14374]: und enbôt dem oeheime,
  - lg@couplet[n=7188]:
    - l[n=14375]: daz er siech waere.
    - l[n=14376]: der sieche weidenaere
  - lg@couplet[n=7189]:
    - l[n=14377]: wolt ouch an sîne weide.
    - l[n=14378]: er unde Îsôt, si beide
  - lg@couplet[n=7190]:
    - l[n=14379]: beliben an ir triure
    - l[n=14380]: und suohten âventiure
  - lg@couplet[n=7191]:
    - l[n=14381]: in anclîcher trahte,
    - l[n=14382]: mit wie getâner ahte
  - lg@couplet[n=7192]:
    - l[n=14383]: daz iemer kunde geschehen,
    - l[n=14384]: daz sî sich möhten gesehen.
  - lg@couplet[n=7193]:
    - l[n=14385]: Nune kunden sî 'z ertrahten nie.
    - l[n=14386]: under disen dingen gie
  - lg@couplet[n=7194]:
    - l[n=14387]: Brangaene zuo Tristande,
    - l[n=14388]: wan sî vil wol erkande,
  - lg@couplet[n=7195]:
    - l[n=14389]: daz sîn herzeswaere
    - l[n=14390]: vil nâhe gênde waere.
  - lg@couplet[n=7196]:
    - l[n=14391]: si clagete ime und er clagt ir.
    - l[n=14392]: "'â reine' sprach er 'saget mir,"
  - lg@couplet[n=7197]:
    - l[n=14393]: welch rât gewirdet dirre nôt?
    - l[n=14394]: wie gewirbe ich und diu arme Îsôt,
  - lg@couplet[n=7198]:
    - l[n=14395]: daz wir sus niht verderben?
    - l[n=14396]: ine weiz, wie wir gewerben,
  - lg@couplet[n=7199]:
    - l[n=14397]: daz wir behalten unser leben.'
    - l[n=14398]: "'Waz râtes mac ich iu gegeben?'"
  - lg@couplet[n=7200]:
    - l[n=14399]: sprach aber diu getriuwe
    - l[n=14400]: "'daz ez got iemer riuwe,"
  - lg@couplet[n=7201]:
    - l[n=14401]: daz wir ie wurden geborn!
    - l[n=14402]: wir haben elliu driu verlorn
  - lg@couplet[n=7202]:
    - l[n=14403]: unser vröude und unser êre.
    - l[n=14404]: wir enkomen niemer mêre
  - lg@couplet[n=7203]:
    - l[n=14405]: an unser vrîheit als ê.
    - l[n=14406]: Îsôt ôwê! Tristan ôwê!
  - lg@couplet[n=7204]:
    - l[n=14407]: daz ich iuch mit ougen ie gesach
    - l[n=14408]: und allez iuwer ungemach
  - lg@couplet[n=7205]:
    - l[n=14409]: von mir ûf erstanden ist!
    - l[n=14410]: und enweiz nu weder rât noch list,
  - lg@couplet[n=7206]:
    - l[n=14411]: dâ mite ich iu gehelfen müge.
    - l[n=14412]: ine kan niht vinden, daz iu tüge.
  - lg@couplet[n=7207]:
    - l[n=14413]: ich weiz ez alse mînen tôt,
    - l[n=14414]: ir komet es in grôze nôt,
  - lg@couplet[n=7208]:
    - l[n=14415]: belîbet ir iht lange
    - l[n=14416]: in huote und in getwange.
  - lg@couplet[n=7209]:
    - l[n=14417]: Sit ez niht bezzer mag gesîn,
    - l[n=14418]: sô volget doch dem râte mîn,
  - lg@couplet[n=7210]:
    - l[n=14419]: nu meine ich und ze dirre zît,
    - l[n=14420]: die wîle ir uns sus vremede sît.
  - lg@couplet[n=7211]:
    - l[n=14421]: als ir des werdet gewar,
    - l[n=14422]: daz iu diu state widervar,
  - lg@couplet[n=7212]:
    - l[n=14423]: sô nemet ein öleboumes rîs
    - l[n=14424]: und snîdet spaene in lange wîs
  - lg@couplet[n=7213]:
    - l[n=14425]: und zeichent die mit nihte mê,
    - l[n=14426]: wan machet einhalp ein T
  - lg@couplet[n=7214]:
    - l[n=14427]: und machet anderhalp ein Î,
    - l[n=14428]: daz niwan der êrste buochstap sî
  - lg@couplet[n=7215]:
    - l[n=14429]: von iuwer beider namen dar an,
    - l[n=14430]: und leget dâ weder zuo noch van
  - lg@couplet[n=7216]:
    - l[n=14431]: und gât zem boumgarten în.
    - l[n=14432]: ir wizzet wol daz bechelîn,
  - lg@couplet[n=7217]:
    - l[n=14433]: daz von dem brunnen dâ gât,
    - l[n=14434]: hin dâ diu kemenâte stât.
  - lg@couplet[n=7218]:
    - l[n=14435]: dar în sô werfet einen spân
    - l[n=14436]: und lât in vliezen unde gân
  - lg@couplet[n=7219]:
    - l[n=14437]: hin vür der kemenâten tür.
    - l[n=14438]: dâ gân wir z' allen ziten vür
  - lg@couplet[n=7220]:
    - l[n=14439]: ich und diu vröudelôse Îsôt
    - l[n=14440]: und weinen unser herzenôt.
  - lg@couplet[n=7221]:
    - l[n=14441]: als wir in danne ersehen dâ,
    - l[n=14442]: dâ bî bekennen wir iesâ,
  - lg@couplet[n=7222]:
    - l[n=14443]: daz ir dâ bî dem brunnen sît.
    - l[n=14444]: dâ der öleboum schate gît,
  - lg@couplet[n=7223]:
    - l[n=14445]: dâ wartet unde nemet war.
    - l[n=14446]: diu senede gât ie zuo z' iu dar,
  - lg@couplet[n=7224]:
    - l[n=14447]: mîn vrouwe und iuwer vriundîn,
    - l[n=14448]: und ich ouch, alse ez mac gesîn
  - lg@couplet[n=7225]:
    - l[n=14449]: und ez an iuwerm willen ist.
    - l[n=14450]: hêrre, diu selbe kurze vrist,
  - lg@couplet[n=7226]:
    - l[n=14451]: die ich noch ze lebene hân,
    - l[n=14452]: diu sol mit iu zwein hine gân,
  - lg@couplet[n=7227]:
    - l[n=14453]: daz ich iu beiden gelebe
    - l[n=14454]: und iu ze lebene rât gegebe.
  - lg@couplet[n=7228]:
    - l[n=14455]: solte ich umbe eine stunde,
    - l[n=14456]: in der ich iu zwein kunde
  - lg@couplet[n=7229]:
    - l[n=14457]: ze iuwern vröuden geleben,
    - l[n=14458]: 'mîner stunde tûsent geben:'
  - lg@couplet[n=7230]:
    - l[n=14459]: ich verkoufte alle mîne tage,
    - l[n=14460]: ine gesenftet iuwer clage.'
  - lg@couplet[n=7231]:
    - l[n=14461]: "'Genâde schoene!' sprach Tristan"
    - l[n=14462]: "'ine hân dâ keinen zwîvel an,"
  - lg@couplet[n=7232]:
    - l[n=14463]: an iu sî triuwe und êre.
    - l[n=14464]: der zweier wart nie mêre
  - lg@couplet[n=7233]:
    - l[n=14465]: in einem herzen begraben.
    - l[n=14466]: solte ich dekeine saelde haben,
  - lg@couplet[n=7234]:
    - l[n=14467]: die solte ich iu wol kêren
    - l[n=14468]: ze vröuden unde z' êren.
  - lg@couplet[n=7235]:
    - l[n=14469]: swie kumberlîche ez aber nu stê,
    - l[n=14470]: swie kûme sô mîn schîbe gê,
  - lg@couplet[n=7236]:
    - l[n=14471]: wiste ich, wie ich nu kunde
    - l[n=14472]: mîne tage und mîne stunde
  - lg@couplet[n=7237]:
    - l[n=14473]: ze iuwern vröuden hin gegeben,
    - l[n=14474]: ich wolte ouch deste kurzer leben.
  - lg@couplet[n=7238]:
    - l[n=14475]: des getrûwet unde geloubet mir!'
    - l[n=14476]: "weinende sprach er aber z' ir:"
  - lg@couplet[n=7239]:
    - l[n=14477]: "'getriuwe, saeligez wîp!'"
    - l[n=14478]: hie mite twanc er si an sînen lîp
  - lg@couplet[n=7240]:
    - l[n=14479]: mit armen nâhe und ange.
    - l[n=14480]: ir ougen unde ir wange
  - lg@couplet[n=7241]:
    - l[n=14481]: kuste er mit maneger quâle
    - l[n=14482]: dicke und ze manegem mâle.
  - lg@couplet[n=7242]:
    - l[n=14483]: "'schoene' sprach er 'nû tuot wol"
    - l[n=14484]: und alse der getriuwe sol,
  - lg@couplet[n=7243]:
    - l[n=14485]: und lâzet iu bevolhen sîn
    - l[n=14486]: mich und die seneden sorgaerîn,
  - lg@couplet[n=7244]:
    - l[n=14487]: die saeligen Îsôte.
    - l[n=14488]: bedenket ie genôte
  - lg@couplet[n=7245]:
    - l[n=14489]: uns beidiu samet, si unde mich.'
    - l[n=14490]: "'gerne hêrre, daz tuon ich."
  - lg@couplet[n=7246]:
    - l[n=14491]: gebietet mir, nu wil ich gân.
    - l[n=14492]: tuot, alse ich iu gerâten hân,
  - lg@couplet[n=7247]:
    - l[n=14493]: und sorget niht ze sêre.'
    - l[n=14494]: "'got sî, der iuwer êre"
  - lg@couplet[n=7248]:
    - l[n=14495]: und iuwern schoenen lîp bewar!'
    - l[n=14496]: Brangaene neic weinende dar
  - lg@couplet[n=7249]:
    - l[n=14497]: und gienc trûrende dan.
    - l[n=14498]: der trûraere Tristan
  - lg@couplet[n=7250]:
    - l[n=14499]: der sneit und warf die spaene,
    - l[n=14500]: als ime sîn rât Brangaene
  - lg@couplet[n=7251]:
    - l[n=14501]: ze sînen dingen lêre bôt.
    - l[n=14502]: sus kam er und sîn vrouwe Îsôt
  - lg@couplet[n=7252]:
    - l[n=14503]: zem brunnen an des boumes schate
    - l[n=14504]: vil heinlîch und ze guoter state
  - lg@couplet[n=7253]:
    - l[n=14505]: in ahte tagen wol ahte stunt,
    - l[n=14506]: daz ez nie nieman wart kunt,
  - lg@couplet[n=7254]:
    - l[n=14507]: noch ez kein ouge nie gesach.
    - l[n=14508]: wan eines nahtes ez geschach,
  - lg@couplet[n=7255]:
    - l[n=14509]: dô Tristan aber des endes gie,
    - l[n=14510]: dô wart sîn Melôt, ine weiz wie,
  - lg@couplet[n=7256]:
    - l[n=14511]: daz vertâne getwerc,
    - l[n=14512]: des vâlandes antwerc,
  - lg@couplet[n=7257]:
    - l[n=14513]: von ungelücke gewar
    - l[n=14514]: und sleich allez nâch im dar
  - lg@couplet[n=7258]:
    - l[n=14515]: und sach in zuo dem boume gân
    - l[n=14516]: und niht vil lange dâ bî stân,
  - lg@couplet[n=7259]:
    - l[n=14517]: unz daz ein vrouwe zuo z' im gie
    - l[n=14518]: und er die nâhe zuo z' im vie.
  - lg@couplet[n=7260]:
    - l[n=14519]: wer aber diu vrouwe waere,
    - l[n=14520]: des was ez ungewaere.
  - lg@couplet[n=7261]:
    - l[n=14521]: Des anderen tages wart,
    - l[n=14522]: Melôt sleich aber ûf sîne vart
  - lg@couplet[n=7262]:
    - l[n=14523]: ein lützel vor dem mitten tage
    - l[n=14524]: und haete mit velschlîcher clage
  - lg@couplet[n=7263]:
    - l[n=14525]: und mit vil arger âkust
    - l[n=14526]: wol understôzen sîne brust
  - lg@couplet[n=7264]:
    - l[n=14527]: und kam ze Tristande hin.
    - l[n=14528]: "'entriuwen' sprach er 'hêrre, ich bin"
  - lg@couplet[n=7265]:
    - l[n=14529]: mit sorgen her gegangen.
    - l[n=14530]: wan ir sît sô bevangen
  - lg@couplet[n=7266]:
    - l[n=14531]: mit merke und mit vâre,
    - l[n=14532]: daz ich mich her zewâre
  - lg@couplet[n=7267]:
    - l[n=14533]: verstolen hân mit maneger nôt
    - l[n=14534]: und daz mich diu getriuwe Îsôt,
  - lg@couplet[n=7268]:
    - l[n=14535]: diu tugenthafte künigîn,
    - l[n=14536]: erbarmet in dem herzen mîn,
  - lg@couplet[n=7269]:
    - l[n=14537]: diu leider nû ze dirre vrist
    - l[n=14538]: durch iuch in grôzen sorgen ist.
  - lg@couplet[n=7270]:
    - l[n=14539]: diu bat mich dâ her zuo z' iu gân,
    - l[n=14540]: wan s' anders nieman mohte hân,
  - lg@couplet[n=7271]:
    - l[n=14541]: der ir ze disem maere
    - l[n=14542]: alse gevellic waere.
  - lg@couplet[n=7272]:
    - l[n=14543]: si bat mich unde gebôt mir,
    - l[n=14544]: daz ich iuch gruozte von ir
  - lg@couplet[n=7273]:
    - l[n=14545]: und daz von herzen taete
    - l[n=14546]: und iuch vil verre baete,
  - lg@couplet[n=7274]:
    - l[n=14547]: daz ir si noch gespraechet dâ,
    - l[n=14548]: ine weiz, ir wizzet wol wâ,
  - lg@couplet[n=7275]:
    - l[n=14549]: da ir nâhest bî ir wâret,
    - l[n=14550]: und ouch vil rehte vâret
  - lg@couplet[n=7276]:
    - l[n=14551]: der selben stunde unde der zît,
    - l[n=14552]: als ir gewon ze komene sît.
  - lg@couplet[n=7277]:
    - l[n=14553]: ine weiz, wes s' iuch dâ warnen sol.
    - l[n=14554]: und sult ir mir gelouben wol,
  - lg@couplet[n=7278]:
    - l[n=14555]: ir leit und iuwer ungemach,
    - l[n=14556]: daz mir nie leider geschach,
  - lg@couplet[n=7279]:
    - l[n=14557]: dan mir geschehen ist dar an.
    - l[n=14558]: nu hêrre, mîn hêr Tristan,
  - lg@couplet[n=7280]:
    - l[n=14559]: ich wil varn, gebietet mir.
    - l[n=14560]: swaz ir welt, daz sage ich ir.
  - lg@couplet[n=7281]:
    - l[n=14561]: in getar hie langer niht gesîn.
    - l[n=14562]: daz hovegesinde, würde ez mîn
  - lg@couplet[n=7282]:
    - l[n=14563]: an dirre verte innen,
    - l[n=14564]: ich möhte es schaden gewinnen.
  - lg@couplet[n=7283]:
    - l[n=14565]: si jehent doch alle und ist ir wân,
    - l[n=14566]: swaz under iu zwein ist getân,
  - lg@couplet[n=7284]:
    - l[n=14567]: daz allez sî mit mir geschehen.
    - l[n=14568]: des wil ich hin ze gote jehen
  - lg@couplet[n=7285]:
    - l[n=14569]: und hin z' iu beiden, daz ez nie
    - l[n=14570]: mit keinem mînem râte ergie.'
  - lg@couplet[n=7286]:
    - l[n=14571]: "'Vriunt, troumet iu?' sprach Tristan"
    - l[n=14572]: "'waz maere trîbet ir mich an?"
  - lg@couplet[n=7287]:
    - l[n=14573]: waz ist der hoveliute wân?
    - l[n=14574]: waz hât mîn vrouwe und ich getân?
  - lg@couplet[n=7288]:
    - l[n=14575]: ûz! strîchet balde in gotes haz!
    - l[n=14576]: 'und wizzet waerlîche daz:'
  - lg@couplet[n=7289]:
    - l[n=14577]: swes ieman waenet oder giht,
    - l[n=14578]: liez ich ez allermeiste niht
  - lg@couplet[n=7290]:
    - l[n=14579]: durch mîn selbes êre,
    - l[n=14580]: irn geseitet niemer mêre
  - lg@couplet[n=7291]:
    - l[n=14581]: hin wider ze hove maere,
    - l[n=14582]: waz iu hie getroumet waere.'
  - milestone[unit=chapter,n=23]
  - label[lg=deu-Latn]: Baumgartenszene
  - lg@couplet[n=7292]:
    - l[n=14583]: Melôt gie dan und reit zehant
    - l[n=14584]: ze walde, dâ er Marken vant.
  - lg@couplet[n=7293]:
    - l[n=14585]: vür wâr er ime dô seite,
    - l[n=14586]: daz er der wârheite
  - lg@couplet[n=7294]:
    - l[n=14587]: ze ende waere komen dâ.
    - l[n=14588]: und seite im wie unde wâ,
  - lg@couplet[n=7295]:
    - l[n=14589]: als ez zem brunnen was geschehen.
    - l[n=14590]: "'ir muget die wârheit selbe sehen '"
  - lg@couplet[n=7296]:
    - l[n=14591]: sprach Melôt 'hêrre, wellet ir,
    - l[n=14592]: ze naht sô rîtet dar mit mir.
  - lg@couplet[n=7297]:
    - l[n=14593]: ine versihe mich keines dinges baz,
    - l[n=14594]: swie sô sî gevüegen daz,
  - lg@couplet[n=7298]:
    - l[n=14595]: sine komen noch hînaht beide dar.
    - l[n=14596]: sô muget ir selbe nemen war,
  - lg@couplet[n=7299]:
    - l[n=14597]: wie sî gewerben under in.'
    - l[n=14598]: der künec reit mit Melôte hin
  - lg@couplet[n=7300]:
    - l[n=14599]: sînes herzeleides warten.
    - l[n=14600]: nu si in den boumgarten
  - lg@couplet[n=7301]:
    - l[n=14601]: bî nahtzîte kâmen,
    - l[n=14602]: ir gewerbes war genâmen,
  - lg@couplet[n=7302]:
    - l[n=14603]: done vant der künec noch daz getwerc
    - l[n=14604]: dekeine stat noch kein geberc,
  - lg@couplet[n=7303]:
    - l[n=14605]: daz in reht unde gebaere
    - l[n=14606]: zuo ir lâge waere.
  - lg@couplet[n=7304]:
    - l[n=14607]: nu stuont dâ, dâ der brunne vlôz,
    - l[n=14608]: ein öleboum, der was mâze grôz,
  - lg@couplet[n=7305]:
    - l[n=14609]: nider unde doch billîche breit.
    - l[n=14610]: dâ zuo tâten s' ir arbeit,
  - lg@couplet[n=7306]:
    - l[n=14611]: daz si ûf den beide gestigen.
    - l[n=14612]: ûf dem sâzen s' unde swigen.
  - lg@couplet[n=7307]:
    - l[n=14613]: Tristan, dô ez nahtende wart,
    - l[n=14614]: er sleich aber ûf sîne vart.
  - lg@couplet[n=7308]:
    - l[n=14615]: nu er in den boumgarten kam,
    - l[n=14616]: sîne boten er ze handen nam
  - lg@couplet[n=7309]:
    - l[n=14617]: und leite s' in die giezen
    - l[n=14618]: und lie si hine vliezen.
  - lg@couplet[n=7310]:
    - l[n=14619]: die seiten ie genôte
    - l[n=14620]: der seneden Îsôte,
  - lg@couplet[n=7311]:
    - l[n=14621]: daz ir geselle waere dâ.
    - l[n=14622]: Tristan gienc über den brunnen sâ,
  - lg@couplet[n=7312]:
    - l[n=14623]: dâ beidiu schate unde gras
    - l[n=14624]: von dem öleboume was.
  - lg@couplet[n=7313]:
    - l[n=14625]: aldâ gestuond er trahtende,
    - l[n=14626]: in sînem herzen ahtende
  - lg@couplet[n=7314]:
    - l[n=14627]: sîn tougenlîchez ungemach.
    - l[n=14628]: sus kam, daz er den schate gesach
  - lg@couplet[n=7315]:
    - l[n=14629]: von Marke und von Melôte,
    - l[n=14630]: wan der mâne ie genôte
  - lg@couplet[n=7316]:
    - l[n=14631]: durch den boum hin nider schein.
    - l[n=14632]: nu er des schates von in zwein
  - lg@couplet[n=7317]:
    - l[n=14633]: bescheidenlîche wart gewar,
    - l[n=14634]: nu haete er michel angest dar,
  - lg@couplet[n=7318]:
    - l[n=14635]: wan er erkande sich iesâ
    - l[n=14636]: der vâre unde der lâge dâ.
  - lg@couplet[n=7319]:
    - l[n=14637]: "'got hêrre' dâhte er wider sich"
    - l[n=14638]: "'beschirme Îsôte unde mich!"
  - lg@couplet[n=7320]:
    - l[n=14639]: ist daz si dise lâge niht
    - l[n=14640]: bî disem schate inzît ersîht,
  - lg@couplet[n=7321]:
    - l[n=14641]: sô gât si vür sich her ze mir.
    - l[n=14642]: geschiht ouch daz, sô werden wir
  - lg@couplet[n=7322]:
    - l[n=14643]: ze jâmer und ze leide.
    - l[n=14644]: got hêrre, habe uns beide
  - lg@couplet[n=7323]:
    - l[n=14645]: durch dîne güete in dîner pflege!
    - l[n=14646]: bewar Îsôte an disem wege.
  - lg@couplet[n=7324]:
    - l[n=14647]: beleite sunder alle ir trite.
    - l[n=14648]: warne die reinen eteswâ mite
  - lg@couplet[n=7325]:
    - l[n=14649]: dirre lâge und dirre archeit,
    - l[n=14650]: die man ûf uns zwei hât geleit,
  - lg@couplet[n=7326]:
    - l[n=14651]: ê s' iht gespreche oder getuo,
    - l[n=14652]: dâ man iht arges denke zuo!
  - lg@couplet[n=7327]:
    - l[n=14653]: jâ hêrre got, erbarme dich
    - l[n=14654]: über sî und über mich!
  - lg@couplet[n=7328]:
    - l[n=14655]: unser êre und unser leben
    - l[n=14656]: daz sî dir hînaht ergeben!'
  - lg@couplet[n=7329]:
    - l[n=14657]: Sîn vrouwe diu künigîn
    - l[n=14658]: unde ir beider vriundîn,
  - lg@couplet[n=7330]:
    - l[n=14659]: Brangaene diu reine,
    - l[n=14660]: si zwô si giengen eine
  - lg@couplet[n=7331]:
    - l[n=14661]: Tristandes boten warten
    - l[n=14662]: in ir jâmergarten,
  - lg@couplet[n=7332]:
    - l[n=14663]: in dem si z' allen stunden,
    - l[n=14664]: sô sî vor vâre kunden,
  - lg@couplet[n=7333]:
    - l[n=14665]: ir jâmer clageten under in.
    - l[n=14666]: dâ giengen sî her unde hin
  - lg@couplet[n=7334]:
    - l[n=14667]: trûrende unde clagende,
    - l[n=14668]: ir senemaere sagende.
  - lg@couplet[n=7335]:
    - l[n=14669]: viel schiere wart Brangaene
    - l[n=14670]: der boten unde der spaene
  - lg@couplet[n=7336]:
    - l[n=14671]: in der vlieze gewar.
    - l[n=14672]: ir vrouwen wincte si dar.
  - lg@couplet[n=7337]:
    - l[n=14673]: Îsôt diu vienc si und sach s' an,
    - l[n=14674]: si las Îsôt, si las Tristan.
  - lg@couplet[n=7338]:
    - l[n=14675]: si nam ir mantel al zehant,
    - l[n=14676]: umbe ir houbet sî den want
  - lg@couplet[n=7339]:
    - l[n=14677]: und sleich durch bluomen und durch gras,
    - l[n=14678]: hin dâ boum und brunne was.
  - lg@couplet[n=7340]:
    - l[n=14679]: nu daz si kam sô nâhen,
    - l[n=14680]: daz si beide ein ander sâhen,
  - lg@couplet[n=7341]:
    - l[n=14681]: Tristan stuont allez ze stete,
    - l[n=14682]: daz er doch nie dâ vor getete.
  - lg@couplet[n=7342]:
    - l[n=14683]: sine kam ê mâles zuo z' im nie,
    - l[n=14684]: ern gienge verre gegen ir ie.
  - lg@couplet[n=7343]:
    - l[n=14685]: nu wunderte Îsôte
    - l[n=14686]: sêre unde genôte,
  - lg@couplet[n=7344]:
    - l[n=14687]: waz dirre maere waere.
    - l[n=14688]: ir herze daz wart swaere.
  - lg@couplet[n=7345]:
    - l[n=14689]: si begunde ir houbet nider lân
    - l[n=14690]: und vorhtlîche gegen im gân.
  - lg@couplet[n=7346]:
    - l[n=14691]: der verte sî grôz angest nam.
    - l[n=14692]: nu s' alsô lîse gênde kam
  - lg@couplet[n=7347]:
    - l[n=14693]: dem boume ein lützel nâher bî,
    - l[n=14694]: nu gesach si mannes schate drî
  - lg@couplet[n=7348]:
    - l[n=14695]: und wiste niuwan einen dâ.
    - l[n=14696]: hie bî verstuont si sich iesâ
  - lg@couplet[n=7349]:
    - l[n=14697]: der lâge unde der vâre
    - l[n=14698]: und ouch an dem gebâre,
  - lg@couplet[n=7350]:
    - l[n=14699]: den Tristan hin z' ir haete.
    - l[n=14700]: "'â dirre mortraete '"
  - lg@couplet[n=7351]:
    - l[n=14701]: gedâhte sî 'waz wirdet der?
    - l[n=14702]: waz brâhte dise lâge her?
  - lg@couplet[n=7352]:
    - l[n=14703]: binamen mîn hêrre der ist hie bî,
    - l[n=14704]: swâ er hie bî verborgen sî.
  - lg@couplet[n=7353]:
    - l[n=14705]: ich waene ouch, wir verrâten sîn.
    - l[n=14706]: beschirme uns, hêrre trehtîn!
  - lg@couplet[n=7354]:
    - l[n=14707]: hilf uns, daz wir mit êren
    - l[n=14708]: von hinnen müezen kêren.
  - lg@couplet[n=7355]:
    - l[n=14709]: hêrre, bewar in unde mich!'
    - l[n=14710]: "nu gedâhte s' aber wider sich:"
  - lg@couplet[n=7356]:
    - l[n=14711]: "'weiz Tristan nû dise ungeschiht"
    - l[n=14712]: oder enweiz er ir niht?'
  - lg@couplet[n=7357]:
    - l[n=14713]: nû bedûhte sî zehant,
    - l[n=14714]: daz er die lâge haete erkant,
  - lg@couplet[n=7358]:
    - l[n=14715]: wan sî 'n in den gebaerden sach.
    - l[n=14716]: 'Si gestuont von verre unde sprach:'
  - lg@couplet[n=7359]:
    - l[n=14717]: "'hêr Tristan, mir ist harte leit,"
    - l[n=14718]: daz ir mîner tumpheit
  - lg@couplet[n=7360]:
    - l[n=14719]: so gewis und alsô sicher sît,
    - l[n=14720]: daz ir mir ze dirre zît
  - lg@couplet[n=7361]:
    - l[n=14721]: dekeiner sprâche muotet.
    - l[n=14722]: daz ir iuwer êren huotet
  - lg@couplet[n=7362]:
    - l[n=14723]: wider iuwern oeheim unde mich,
    - l[n=14724]: diu rede vüegete sich
  - lg@couplet[n=7363]:
    - l[n=14725]: und stüende iuwern triuwen baz
    - l[n=14726]: und mînen êren danne daz,
  - lg@couplet[n=7364]:
    - l[n=14727]: daz ir sô spaetiu teidinc
    - l[n=14728]: und sus getânen haelinc
  - lg@couplet[n=7365]:
    - l[n=14729]: ûf leget und ahtet her ze mir.
    - l[n=14730]: nu sprechet an, waz wellet ir?
  - lg@couplet[n=7366]:
    - l[n=14731]: ich stân mit angesten hie,
    - l[n=14732]: wan daz mich 's Brangaene niht erlie,
  - lg@couplet[n=7367]:
    - l[n=14733]: diu mich es bat und mir ez riet,
    - l[n=14734]: als si hiute von iu schiet,
  - lg@couplet[n=7368]:
    - l[n=14735]: daz ich her zuo z' iu kaeme
    - l[n=14736]: und iuwer clage vernaeme.
  - lg@couplet[n=7369]:
    - l[n=14737]: daz aber ich ir 's gevolget hân,
    - l[n=14738]: daz ist vil sêre missetân.
  - lg@couplet[n=7370]:
    - l[n=14739]: si sitzet aber hie nâhe bî.
    - l[n=14740]: und ouch swie sicher ich hie sî,
  - lg@couplet[n=7371]:
    - l[n=14741]: ich gaebe ê doch zewâre
    - l[n=14742]: durch boeser liute vâre
  - lg@couplet[n=7372]:
    - l[n=14743]: ein mîn lit von mîner hant,
    - l[n=14744]: ê ieman waere bekant,
  - lg@couplet[n=7373]:
    - l[n=14745]: daz ich hie bî iu waere.
    - l[n=14746]: man hât sô michel maere
  - lg@couplet[n=7374]:
    - l[n=14747]: von iu gemachet und von mir.
    - l[n=14748]: si geswüeren alle wol, daz wir
  - lg@couplet[n=7375]:
    - l[n=14749]: vil harte waeren kumberhaft
    - l[n=14750]: mit valschlîcher vriuntschaft.
  - lg@couplet[n=7376]:
    - l[n=14751]: des wânes ist der hof vol.
    - l[n=14752]: nu weiz ez aber got selbe wol,
  - lg@couplet[n=7377]:
    - l[n=14753]: wie mîn herze hin ziu stê.
    - l[n=14754]: 'und wil ein lützel sprechen mê:'
  - lg@couplet[n=7378]:
    - l[n=14755]: des sî got mîn urkünde
    - l[n=14756]: und enmüeze ouch mîner sünde
  - lg@couplet[n=7379]:
    - l[n=14757]: niemer anders komen abe,
    - l[n=14758]: wan alse ich iuch gemeinet habe,
  - lg@couplet[n=7380]:
    - l[n=14759]: mit welhem herzen unde wie.
    - l[n=14760]: und gihe 's ze gote, daz ich nie
  - lg@couplet[n=7381]:
    - l[n=14761]: ze keinem manne muot gewan
    - l[n=14762]: und hiute und iemer alle man
  - lg@couplet[n=7382]:
    - l[n=14763]: vor mînem herzen sint verspart
    - l[n=14764]: niwan der eine, dem dâ wart
  - lg@couplet[n=7383]:
    - l[n=14765]: der êrste rôsebluome
    - l[n=14766]: von mînem magetuome.
  - lg@couplet[n=7384]:
    - l[n=14767]: daz mich mîn hêrre Marke
    - l[n=14768]: bewaenet alsô starke
  - lg@couplet[n=7385]:
    - l[n=14769]: durch iuwern willen, hêr Tristan,
    - l[n=14770]: weiz got dâ missetuot er an,
  - lg@couplet[n=7386]:
    - l[n=14771]: sô gâr als er erkunnet hât,
    - l[n=14772]: wie mîn herze hin z' iu stât.
  - lg@couplet[n=7387]:
    - l[n=14773]: die mich ze maere habent brâht,
    - l[n=14774]: weiz got, die sint vil unbedâht.
  - lg@couplet[n=7388]:
    - l[n=14775]: in ist mîn herze vil unkunt.
    - l[n=14776]: ich hân iu hundert tûsent stunt
  - lg@couplet[n=7389]:
    - l[n=14777]: vriundes gebaerde vor getân
    - l[n=14778]: durch die liebe, die ich hân
  - lg@couplet[n=7390]:
    - l[n=14779]: ze dem, den ich dâ lieben sol,
    - l[n=14780]: dan durch valsch, daz weiz got wol.
  - lg@couplet[n=7391]:
    - l[n=14781]: ez waere ritter oder kneht,
    - l[n=14782]: sô diuhte mich und waere ouch reht
  - lg@couplet[n=7392]:
    - l[n=14783]: und êret ouch mich starke,
    - l[n=14784]: swer mînem hêrren Marke
  - lg@couplet[n=7393]:
    - l[n=14785]: liep oder sippe waere,
    - l[n=14786]: daz ich dem êre baere.
  - lg@couplet[n=7394]:
    - l[n=14787]: nû verkêret man mir daz.
    - l[n=14788]: und enwil ich iu doch niemer haz
  - lg@couplet[n=7395]:
    - l[n=14789]: durch ir aller lüge getragen.
    - l[n=14790]: hêrre, swaz ir mir wellet sagen,
  - lg@couplet[n=7396]:
    - l[n=14791]: daz saget mir, wan ich wil gân.
    - l[n=14792]: ine mag niht langer hie bestân.'
  - lg@couplet[n=7397]:
    - l[n=14793]: "'Saeligiu vrouwe' sprach Tristan"
    - l[n=14794]: "'ine hân dâ keinen zwîvel an,"
  - lg@couplet[n=7398]:
    - l[n=14795]: dâ ir 's die volge haetet,
    - l[n=14796]: irn spraechet unde taetet,
  - lg@couplet[n=7399]:
    - l[n=14797]: swaz tugend und êre waere.
    - l[n=14798]: nune lânt iuch lügenaere,
  - lg@couplet[n=7400]:
    - l[n=14799]: die iuch mit mir sus hânt bedâht
    - l[n=14800]: und uns undurften habent brâht
  - lg@couplet[n=7401]:
    - l[n=14801]: ûz mînes hêrren hulden
    - l[n=14802]: mit michelen unschulden,
  - lg@couplet[n=7402]:
    - l[n=14803]: daz got vil wol erkennen sol.
    - l[n=14804]: saeligiu, nû bedenket wol,
  - lg@couplet[n=7403]:
    - l[n=14805]: tugenthaftiu küniginne,
    - l[n=14806]: und nemet in iuwer sinne,
  - lg@couplet[n=7404]:
    - l[n=14807]: daz ich sô rehte unschuldic bin
    - l[n=14808]: wider iuch und wider in,
  - lg@couplet[n=7405]:
    - l[n=14809]: und râtet mînem hêrren daz,
    - l[n=14810]: sînen zorn und sînen haz,
  - lg@couplet[n=7406]:
    - l[n=14811]: den er mir âne schulde treit,
    - l[n=14812]: daz er den durch sîne höfscheit
  - lg@couplet[n=7407]:
    - l[n=14813]: hele unde höfschlîche trage
    - l[n=14814]: niht langer wan dise ahte tage.
  - lg@couplet[n=7408]:
    - l[n=14815]: biz daz hab er und habet ouch ir
    - l[n=14816]: die gebaerde her ze mir,
  - lg@couplet[n=7409]:
    - l[n=14817]: als ob ir mir genaedic sît.
    - l[n=14818]: so bereite ouch ich mich in der zît,
  - lg@couplet[n=7410]:
    - l[n=14819]: daz ich von hinnen kêre.
    - l[n=14820]: wir verliesen unser êre,
  - lg@couplet[n=7411]:
    - l[n=14821]: der künec mîn hêrre und ir und ich.
    - l[n=14822]: ist daz ir alsus wider mich
  - lg@couplet[n=7412]:
    - l[n=14823]: gebâret, alse ich hinnen var,
    - l[n=14824]: 'sô sprechent unser vînde dar:'
  - lg@couplet[n=7413]:
    - l[n=14825]: "'entriuwen hie was eteswaz an."
    - l[n=14826]: nemt war, wie mîn hêr Tristan
  - lg@couplet[n=7414]:
    - l[n=14827]: gescheiden ist von hinnen
    - l[n=14828]: mit des küniges unminnen.''
  - lg@couplet[n=7415]:
    - l[n=14829]: "'Mîn hêr Tristan' sprach Îsôt"
    - l[n=14830]: "'ich lite sanfter den tôt,"
  - lg@couplet[n=7416]:
    - l[n=14831]: dan ich mînen hêrren baete,
    - l[n=14832]: daz er iht des durch mich taete,
  - lg@couplet[n=7417]:
    - l[n=14833]: daz hin ze iu waere gewant.
    - l[n=14834]: nu ist iu doch daz wol erkant,
  - lg@couplet[n=7418]:
    - l[n=14835]: daz er mir iezuo lange vrist
    - l[n=14836]: durch iuch vil ungenaedic ist,
  - lg@couplet[n=7419]:
    - l[n=14837]: und wiste er und waere im kunt,
    - l[n=14838]: daz ich bî iu ze dirre stunt
  - lg@couplet[n=7420]:
    - l[n=14839]: eine unde nahtes waere,
    - l[n=14840]: ich kaeme es in daz maere,
  - lg@couplet[n=7421]:
    - l[n=14841]: daz er mir niemer mêre
    - l[n=14842]: erbüte liep noch êre.
  - lg@couplet[n=7422]:
    - l[n=14843]: ob ouch daz iemer sus geschiht,
    - l[n=14844]: entriuwen des enweiz ich niht
  - lg@couplet[n=7423]:
    - l[n=14845]: und wundert mich des starke,
    - l[n=14846]: wâ von mîn hêrre Marke
  - lg@couplet[n=7424]:
    - l[n=14847]: an disen arcwân kaeme,
    - l[n=14848]: von wem er den rât naeme,
  - lg@couplet[n=7425]:
    - l[n=14849]: und ich mich doch noch nie enstuont,
    - l[n=14850]: als doch diu wîp vil schiere tuont,
  - lg@couplet[n=7426]:
    - l[n=14851]: daz ir mir keine valscheit
    - l[n=14852]: mit gebaerden haetet vür geleit,
  - lg@couplet[n=7427]:
    - l[n=14853]: noch ich selbe hin z' iu nie
    - l[n=14854]: valsch noch üppekeit begie.
  - lg@couplet[n=7428]:
    - l[n=14855]: ine weiz, waz uns verrâten hât,
    - l[n=14856]: wan unser beider dinc daz stât
  - lg@couplet[n=7429]:
    - l[n=14857]: übel unde erbermeclîche,
    - l[n=14858]: alse ez got der rîche
  - lg@couplet[n=7430]:
    - l[n=14859]: enzît bedenken müeze
    - l[n=14860]: und ez bezzere unde büeze.
  - lg@couplet[n=7431]:
    - l[n=14861]: Nu hêrre, nû gebietet mir.
    - l[n=14862]: ich wil gân, sô gât ouch ir!
  - lg@couplet[n=7432]:
    - l[n=14863]: iuwer swaere und iuwer arbeit,
    - l[n=14864]: daz wizze got, die sint mir leit.
  - lg@couplet[n=7433]:
    - l[n=14865]: ich haete schulde hin z' iu vil,
    - l[n=14866]: der ich doch nû niht haben wil,
  - lg@couplet[n=7434]:
    - l[n=14867]: daz ich iu solte sîn gehaz.
    - l[n=14868]: mich erbarmet aber daz,
  - lg@couplet[n=7435]:
    - l[n=14869]: daz ir durch mich ze dirre zît
    - l[n=14870]: âne schulde sus beswaeret sît.
  - lg@couplet[n=7436]:
    - l[n=14871]: durch daz wil ich ez übersehen,
    - l[n=14872]: und swenne der tac sol geschehen,
  - lg@couplet[n=7437]:
    - l[n=14873]: daz ir von hinnen müezet varn,
    - l[n=14874]: hêrre, sô müeze iuch got bewarn.
  - lg@couplet[n=7438]:
    - l[n=14875]: der himelischen künigîn
    - l[n=14876]: der müezet ir bevolhen sîn!
  - lg@couplet[n=7439]:
    - l[n=14877]: iuwer bete und iuwer boteschaft
    - l[n=14878]: und wiste ich, ob diu keine craft
  - lg@couplet[n=7440]:
    - l[n=14879]: von mîme râte haete,
    - l[n=14880]: ich riete unde taete,
  - lg@couplet[n=7441]:
    - l[n=14881]: swes sô ich mich versaehe,
    - l[n=14882]: dar an iu wol geschaehe.
  - lg@couplet[n=7442]:
    - l[n=14883]: nu vürhte ich aber sêre,
    - l[n=14884]: daz er mir 'z verkêre.
  - lg@couplet[n=7443]:
    - l[n=14885]: swie sô ez aber dar umbe ergê,
    - l[n=14886]: swie harte ez mir ze vâre stê,
  - lg@couplet[n=7444]:
    - l[n=14887]: ich wil iuch doch geniezen lân,
    - l[n=14888]: daz ir niht valsches habet getân
  - lg@couplet[n=7445]:
    - l[n=14889]: wider mînen hêrren unde mich.
    - l[n=14890]: swie mir gelinge, sô wirb ich
  - lg@couplet[n=7446]:
    - l[n=14891]: iuwer bete, sô ich beste kan.'
    - l[n=14892]: "'genâde vrouwe' sprach Tristan"
  - lg@couplet[n=7447]:
    - l[n=14893]: "'und swaz rede ir vindet dâ,"
    - l[n=14894]: daz enbietet mir iesâ.
  - lg@couplet[n=7448]:
    - l[n=14895]: wirde aber ich ihtes gewar
    - l[n=14896]: und lîhte alsô von hinnen var,
  - lg@couplet[n=7449]:
    - l[n=14897]: daz ich iuch nie mêre sehe,
    - l[n=14898]: swaz sô mir danne geschehe,
  - lg@couplet[n=7450]:
    - l[n=14899]: vil tugenthaftiu künigîn,
    - l[n=14900]: sô müezet ir gesegenet sîn
  - lg@couplet[n=7451]:
    - l[n=14901]: von allem himelischem her!
    - l[n=14902]: wan got weiz wol, erde unde mer
  - lg@couplet[n=7452]:
    - l[n=14903]: diun getruogen nie sô reine wîp.
    - l[n=14904]: vrouwe, iuwer sêle und iuwer lîp,
  - lg@couplet[n=7453]:
    - l[n=14905]: iuwer êre und iuwer leben
    - l[n=14906]: diu sîn iemer gote ergeben!'
  - lg@couplet[n=7454]:
    - l[n=14907]: Sus schieden sî sich under in.
    - l[n=14908]: diu küniginne diu gie hin
  - lg@couplet[n=7455]:
    - l[n=14909]: siuftende unde trûrende,
    - l[n=14910]: ameirend unde amûrende,
  - lg@couplet[n=7456]:
    - l[n=14911]: mit tougenlîchem smerzen
    - l[n=14912]: ir lîbes unde ir herzen.
  - lg@couplet[n=7457]:
    - l[n=14913]: der trûraere Tristan
    - l[n=14914]: der gienc ouch trûrende dan
  - lg@couplet[n=7458]:
    - l[n=14915]: und weinende starke.
    - l[n=14916]: der trûrige Marke,
  - lg@couplet[n=7459]:
    - l[n=14917]: der ûf dem boume dâ saz,
    - l[n=14918]: der betrûret aber daz
  - lg@couplet[n=7460]:
    - l[n=14919]: und gieng im rehte an sînen lîp,
    - l[n=14920]: daz er den neven und daz wîp
  - lg@couplet[n=7461]:
    - l[n=14921]: ze arge haete bedâht.
    - l[n=14922]: und die in dar an haeten brâht,
  - lg@couplet[n=7462]:
    - l[n=14923]: die vervluochte er tûsent stunde
    - l[n=14924]: mit herzen und mit munde.
  - lg@couplet[n=7463]:
    - l[n=14925]: er verweiz ie genôte
    - l[n=14926]: dem getwerge Melôte,
  - lg@couplet[n=7464]:
    - l[n=14927]: daz ez in haete betrogen
    - l[n=14928]: und ime sîn reine wîp belogen.
  - lg@couplet[n=7465]:
    - l[n=14929]: si stigen von dem boume nider
    - l[n=14930]: und riten an daz gejegede wider
  - lg@couplet[n=7466]:
    - l[n=14931]: mit jâmer und mit leide.
    - l[n=14932]: Marke und Melôt beide
  - lg@couplet[n=7467]:
    - l[n=14933]: si haeten zweier hande leit.
    - l[n=14934]: Melôt durch die trügeheit,
  - lg@couplet[n=7468]:
    - l[n=14935]: die er begangen solte hân.
    - l[n=14936]: Marke durch den arcwân,
  - lg@couplet[n=7469]:
    - l[n=14937]: daz er den neven und daz wîp
    - l[n=14938]: und allermeist sîn selbes lîp
  - lg@couplet[n=7470]:
    - l[n=14939]: sô haete beswaeret
    - l[n=14940]: und z' übele vermaeret
  - lg@couplet[n=7471]:
    - l[n=14941]: über hof und über lant.
    - l[n=14942]: Des morgenes al zehant
  - lg@couplet[n=7472]:
    - l[n=14943]: hiez er den jegeren allen sagen,
    - l[n=14944]: daz sî beliben und vüeren jagen.
  - lg@couplet[n=7473]:
    - l[n=14945]: er selbe kêrte wider în.
    - l[n=14946]: "'saget an' sprach er 'vrou künigîn,"
  - lg@couplet[n=7474]:
    - l[n=14947]: wie habet ir vertriben sît
    - l[n=14948]: iuwer stunde und iuwer zît?'
  - lg@couplet[n=7475]:
    - l[n=14949]: "'hêrre, mîn unmüezekeit"
    - l[n=14950]: daz was undurftenez leit.
  - lg@couplet[n=7476]:
    - l[n=14951]: sô was aber mîn vîre
    - l[n=14952]: diu harphe und diu lîre.'
  - lg@couplet[n=7477]:
    - l[n=14953]: "'undurften leit?' sprach Marke dô"
    - l[n=14954]: "'waz was daz und wie was dem sô?'"
  - lg@couplet[n=7478]:
    - l[n=14955]: 'Îsôt ersmierete unde sprach:'
    - l[n=14956]: "'swie ez geschaehe, ez geschach"
  - lg@couplet[n=7479]:
    - l[n=14957]: und geschiht ouch hiute und alle tage.
    - l[n=14958]: triure und üppeclîchiu clage
  - lg@couplet[n=7480]:
    - l[n=14959]: deist mîn und aller vrouwen site.
    - l[n=14960]: hie reine wir diu herze mite
  - lg@couplet[n=7481]:
    - l[n=14961]: und liutern diu ougen.
    - l[n=14962]: wir nemen uns dicke tougen
  - lg@couplet[n=7482]:
    - l[n=14963]: ein michel leit von nihte
    - l[n=14964]: und lâzen 'z ouch inrihte.'
  - lg@couplet[n=7483]:
    - l[n=14965]: alsus treip sî 'z mit schimpfe hin.
    - l[n=14966]: doch nam ez Marke in sînen sin
  - lg@couplet[n=7484]:
    - l[n=14967]: und marcte ez al gemeine,
    - l[n=14968]: ir wort und ouch ir meine.
  - lg@couplet[n=7485]:
    - l[n=14969]: "'Nu vrouwe' sprach er 'saget mir:"
    - l[n=14970]: weiz ieman hinne oder wizzet ir,
  - lg@couplet[n=7486]:
    - l[n=14971]: wie Tristandes dinc stê?
    - l[n=14972]: man seite mir, im waere wê,
  - lg@couplet[n=7487]:
    - l[n=14973]: do ich aller nâhest hinnen reit.'
    - l[n=14974]: "'hêrre, iu wart ouch wâr geseit '"
  - lg@couplet[n=7488]:
    - l[n=14975]: sprach aber diu küniginne.
    - l[n=14976]: daz meinde sî zer minne.
  - lg@couplet[n=7489]:
    - l[n=14977]: si wiste wol sîn swaere,
    - l[n=14978]: daz diu von minnen waere.
  - lg@couplet[n=7490]:
    - l[n=14979]: 'der künec sprach aber dô vürbaz:'
    - l[n=14980]: "'waz wizzet ir, wer seite iu daz?'"
  - lg@couplet[n=7491]:
    - l[n=14981]: "'ine weiz, wan alse ich waene"
    - l[n=14982]: unde als mir Brangaene
  - lg@couplet[n=7492]:
    - l[n=14983]: von sîner siecheite
    - l[n=14984]: in kurzen zîten seite.
  - lg@couplet[n=7493]:
    - l[n=14985]: diu sach in gester an dem tage
    - l[n=14986]: und enbôt mir, daz ich sîne clage
  - lg@couplet[n=7494]:
    - l[n=14987]: und sîn wort hin z' iu taete
    - l[n=14988]: und iuch durch got baete,
  - lg@couplet[n=7495]:
    - l[n=14989]: daz ir im niht sô sêre
    - l[n=14990]: gedaehtet an sîn êre
  - lg@couplet[n=7496]:
    - l[n=14991]: und haetet iuwer mâze
    - l[n=14992]: an übelem gelâze
  - lg@couplet[n=7497]:
    - l[n=14993]: dise ahte tage doch wider in,
    - l[n=14994]: biz daz verrihtet er sich hin,
  - lg@couplet[n=7498]:
    - l[n=14995]: und lâzet in mit êren
    - l[n=14996]: von iuwerm hove kêren
  - lg@couplet[n=7499]:
    - l[n=14997]: und von dem lande scheiden.
    - l[n=14998]: des gert er her z' uns beiden.'
  - lg@couplet[n=7500]:
    - l[n=14999]: und seite im alle sîne bete,
    - l[n=15000]: als er si bî dem brunnen tete
  - lg@couplet[n=7501]:
    - l[n=15001]: und alse er selbe wol vernam,
    - l[n=15002]: wie ez umbe ir beider rede kam.
  - lg@couplet[n=7502]:
    - l[n=15003]: "Der künec sprach aber: 'vrou künigîn,"
    - l[n=15004]: unsaelic müeze er iemer sîn,
  - lg@couplet[n=7503]:
    - l[n=15005]: der mich dar an ie brâhte!
    - l[n=15006]: daz ich in ie verdâhte,
  - lg@couplet[n=7504]:
    - l[n=15007]: daz ist mir inneclîche leit.
    - l[n=15008]: wan ich hân sîne unschuldekeit
  - lg@couplet[n=7505]:
    - l[n=15009]: in kurzen zîten wol vernomen.
    - l[n=15010]: ich bin es alles z' ende komen.
  - lg@couplet[n=7506]:
    - l[n=15011]: und saeligiu künigîn,
    - l[n=15012]: als liep als ich iu süle sîn,
  - lg@couplet[n=7507]:
    - l[n=15013]: so sî der zorn an iuch verlân.
    - l[n=15014]: swaz ir getuot, daz sî getân.
  - lg@couplet[n=7508]:
    - l[n=15015]: nemet uns beide mich und in
    - l[n=15016]: und leget ez under uns beiden hin.'
  - lg@couplet[n=7509]:
    - l[n=15017]: "'hêrre, ine wil' sprach diu künigîn"
    - l[n=15018]: "'hie mite niht harte unmüezec sîn,"
  - lg@couplet[n=7510]:
    - l[n=15019]: wan leite ich ez hiute nider,
    - l[n=15020]: ir griffet aber morgen wider
  - lg@couplet[n=7511]:
    - l[n=15021]: an iuwern arcwân als ê.'
    - l[n=15022]: "'nein zwâre vrouwe, niemermê."
  - lg@couplet[n=7512]:
    - l[n=15023]: ine wil im niemer mêre
    - l[n=15024]: gedenken an sîn êre
  - lg@couplet[n=7513]:
    - l[n=15025]: und iuch, vrou küniginne,
    - l[n=15026]: umb ûzerlîche minne
  - lg@couplet[n=7514]:
    - l[n=15027]: iemer lâzen âne wân.'
    - l[n=15028]: diz gelübede wart dâ getân.
  - lg@couplet[n=7515]:
    - l[n=15029]: hie mite wart Tristan besant
    - l[n=15030]: unde der arcwân zehant
  - lg@couplet[n=7516]:
    - l[n=15031]: gâr hin geleit ze guote
    - l[n=15032]: mit lûterlîchem muote.
  - lg@couplet[n=7517]:
    - l[n=15033]: Îsôt wart aber Tristande
    - l[n=15034]: von hande ze hande
  - lg@couplet[n=7518]:
    - l[n=15035]: bevolhen wider in sîne pflege.
    - l[n=15036]: der pflag ir aber alle wege
  - lg@couplet[n=7519]:
    - l[n=15037]: mit huote und mit râte.
    - l[n=15038]: si und diu kemenâte
  - lg@couplet[n=7520]:
    - l[n=15039]: dien wâren niwan als er gebôt.
    - l[n=15040]: Tristan und sîn vrouwe Îsôt
  - lg@couplet[n=7521]:
    - l[n=15041]: diu lebeten aber liebe unde wol.
    - l[n=15042]: ir beider wunne diu was vol.
  - lg@couplet[n=7522]:
    - l[n=15043]: sus was in aber ein wunschleben
    - l[n=15044]: nâch ir ungemüete geben,
  - lg@couplet[n=7523]:
    - l[n=15045]: swie kurz ez wernde waere,
    - l[n=15046]: âne iteniuwe swaere.
  - milestone[unit=chapter,n=24]
  - label[lg=deu-Latn]: Das Gottesurteil
  - lg@couplet[n=7524]:
    - l[n=15047]: Ich spriche daz wol überlût,
    - l[n=15048]: daz keiner slahte nezzelcrût
  - lg@couplet[n=7525]:
    - l[n=15049]: nie wart sô bitter noch sô sûr
    - l[n=15050]: alse der sûre nâchgebûr,
  - lg@couplet[n=7526]:
    - l[n=15051]: noch nie kein angest alsô grôz
    - l[n=15052]: alse der valsche hûsgenôz.
  - lg@couplet[n=7527]:
    - l[n=15053]: 'ich meine daz zer valscheit:'
    - l[n=15054]: der vriunde vriundes bilde treit
  - lg@couplet[n=7528]:
    - l[n=15055]: und in dem herzen vînt ist,
    - l[n=15056]: daz ist ein vreislîch mitewist.
  - lg@couplet[n=7529]:
    - l[n=15057]: wan der treit alle stunde
    - l[n=15058]: daz honec in dem munde,
  - lg@couplet[n=7530]:
    - l[n=15059]: daz eiter, dâ der angel lît.
    - l[n=15060]: dâ blaet der eiterîne nît
  - lg@couplet[n=7531]:
    - l[n=15061]: dem vriunde misselinge
    - l[n=15062]: an iegelîchem dinge,
  - lg@couplet[n=7532]:
    - l[n=15063]: daz er gehoeret unde gesiht,
    - l[n=15064]: und enhüetet nieman vor im niht.
  - lg@couplet[n=7533]:
    - l[n=15065]: swer aber offenbâre
    - l[n=15066]: dem vînde sîne vâre
  - lg@couplet[n=7534]:
    - l[n=15067]: ze schaden breitet unde leit,
    - l[n=15068]: daz enzel ich niht ze valscheit.
  - lg@couplet[n=7535]:
    - l[n=15069]: die wîle er vînt wesen wil,
    - l[n=15070]: die wîle enschadet er niht ze vil.
  - lg@couplet[n=7536]:
    - l[n=15071]: swenne er sich heinlîche dar,
    - l[n=15072]: sô neme der man sîn selbes war.
  - lg@couplet[n=7537]:
    - l[n=15073]: Als tete Melôt und Marjodô.
    - l[n=15074]: si wâren aber Tristande dô
  - lg@couplet[n=7538]:
    - l[n=15075]: dicke und ze manegen zîten
    - l[n=15076]: valschlîchen an der sîten.
  - lg@couplet[n=7539]:
    - l[n=15077]: si truogen in gelîche
    - l[n=15078]: mit valsche und mit âswîche
  - lg@couplet[n=7540]:
    - l[n=15079]: ir dienest und ir heinlîch an.
    - l[n=15080]: hie vor haete aber Tristan
  - lg@couplet[n=7541]:
    - l[n=15081]: sîne warnunge ie genôte
    - l[n=15082]: und warnete ouch Îsôte.
  - lg@couplet[n=7542]:
    - l[n=15083]: "'seht' sprach er 'herzekünigîn,"
    - l[n=15084]: nu hüetet iuwer unde mîn
  - lg@couplet[n=7543]:
    - l[n=15085]: an rede und an gebâre!
    - l[n=15086]: wir sîn mit grôzer vâre
  - lg@couplet[n=7544]:
    - l[n=15087]: besetzet unde bevangen.
    - l[n=15088]: uns gânt zwêne eiterslangen
  - lg@couplet[n=7545]:
    - l[n=15089]: in tûben bilde, in süezem site
    - l[n=15090]: smeichende alle stunde mite.
  - lg@couplet[n=7546]:
    - l[n=15091]: vor den habet iuwer sinne,
    - l[n=15092]: saeligiu küniginne!
  - lg@couplet[n=7547]:
    - l[n=15093]: wan swâ die hûsgenôze sint
    - l[n=15094]: g' antlützet alse der tûben kint
  - lg@couplet[n=7548]:
    - l[n=15095]: und alse des slangen kint gezagel,
    - l[n=15096]: dâ sol man criuzen vür den hagel
  - lg@couplet[n=7549]:
    - l[n=15097]: und segenen vür den gaehen tôt.
    - l[n=15098]: saeligiu vrouwe, schoene Îsôt,
  - lg@couplet[n=7550]:
    - l[n=15099]: nu hüetet iuch genôte
    - l[n=15100]: vor dem slangen Melôte
  - lg@couplet[n=7551]:
    - l[n=15101]: und vor dem hunde Marjodô!'
    - l[n=15102]: 'si beide wâren ouch alsô:'
  - lg@couplet[n=7552]:
    - l[n=15103]: jener slange, dirre hunt.
    - l[n=15104]: wan si leiten z' aller stunt
  - lg@couplet[n=7553]:
    - l[n=15105]: den gelieben zwein ir vâre,
    - l[n=15106]: an allem ir gebâre,
  - lg@couplet[n=7554]:
    - l[n=15107]: an iegelîchem gange
    - l[n=15108]: als hunt unde slange.
  - lg@couplet[n=7555]:
    - l[n=15109]: si triben vruo unde spâte
    - l[n=15110]: mit rüege und mit râte
  - lg@couplet[n=7556]:
    - l[n=15111]: ir archeit wider Marken an,
    - l[n=15112]: biz daz er aber wider began
  - lg@couplet[n=7557]:
    - l[n=15113]: an sîner liebe wenken,
    - l[n=15114]: die gelieben aber bedenken
  - lg@couplet[n=7558]:
    - l[n=15115]: und aber ir tougenheite
    - l[n=15116]: lâge unde ursuoche leite.
  - lg@couplet[n=7559]:
    - l[n=15117]: In einem tage er z' âder liez,
    - l[n=15118]: als in sîn valscher rât gehiez,
  - lg@couplet[n=7560]:
    - l[n=15119]: und mit im Îsôt und Tristan.
    - l[n=15120]: diene wânden niht, daz in hier an
  - lg@couplet[n=7561]:
    - l[n=15121]: dekeiner slahte swaere
    - l[n=15122]: vür gebreitet waere,
  - lg@couplet[n=7562]:
    - l[n=15123]: und nâmen keiner vâre war.
    - l[n=15124]: sus lac diu heinlîche schar
  - lg@couplet[n=7563]:
    - l[n=15125]: nâch gemelîcher sache
    - l[n=15126]: den tac in ir gemache
  - lg@couplet[n=7564]:
    - l[n=15127]: âne schal und âne braht.
    - l[n=15128]: des anderen tages ze naht,
  - lg@couplet[n=7565]:
    - l[n=15129]: dô daz gesinde sich zerlie
    - l[n=15130]: und Marke slâfen gegie,
  - lg@couplet[n=7566]:
    - l[n=15131]: done lac ze kemenâten,
    - l[n=15132]: als ez vor was gerâten,
  - lg@couplet[n=7567]:
    - l[n=15133]: nieman wan Marke unde Îsôt
    - l[n=15134]: und Tristan unde Melôt,
  - lg@couplet[n=7568]:
    - l[n=15135]: Brangaene und ein juncvrouwelîn.
    - l[n=15136]: ouch wâren diu lieht unde ir schîn
  - lg@couplet[n=7569]:
    - l[n=15137]: durch den glast bevangen
    - l[n=15138]: under den umbehangen.
  - lg@couplet[n=7570]:
    - l[n=15139]: nu man zer mettînstunde
    - l[n=15140]: liuten begunde,
  - lg@couplet[n=7571]:
    - l[n=15141]: Marke, der verdâhte man,
    - l[n=15142]: der leite sich al swîgende an
  - lg@couplet[n=7572]:
    - l[n=15143]: und hiez Melôten ûf stân
    - l[n=15144]: und mit im hin zer mettîn gân.
  - lg@couplet[n=7573]:
    - l[n=15145]: nu Marke von dem bette kam,
    - l[n=15146]: Melôt sîn mel ze handen nam.
  - lg@couplet[n=7574]:
    - l[n=15147]: den estrîch er besaete,
    - l[n=15148]: ob ieman bî getraete
  - lg@couplet[n=7575]:
    - l[n=15149]: dem bette dar oder dan,
    - l[n=15150]: daz man in spurte ab oder an.
  - lg@couplet[n=7576]:
    - l[n=15151]: hie mite giengen si zwêne hin.
    - l[n=15152]: ir andâht diu was under in
  - lg@couplet[n=7577]:
    - l[n=15153]: vil cleine an kein gebet gewant.
    - l[n=15154]: nu wart ouch Brangaene al zehant
  - lg@couplet[n=7578]:
    - l[n=15155]: der lâge bî dem mel gewar.
    - l[n=15156]: si sleich ze Tristande dar,
  - lg@couplet[n=7579]:
    - l[n=15157]: si warnete in und kêrte wider
    - l[n=15158]: und leite sich dô wider nider.
  - lg@couplet[n=7580]:
    - l[n=15159]: diu lâge was Tristande
    - l[n=15160]: vil inneclîchen ande.
  - lg@couplet[n=7581]:
    - l[n=15161]: sîn herze in sînem lîbe
    - l[n=15162]: daz wart nâch dem wîbe
  - lg@couplet[n=7582]:
    - l[n=15163]: volmüetic unde in trahte,
    - l[n=15164]: wie er dar komen mahte.
  - lg@couplet[n=7583]:
    - l[n=15165]: er tete diu gelîche wol,
    - l[n=15166]: daz minne âne ougen wesen sol
  - lg@couplet[n=7584]:
    - l[n=15167]: und liebe keine vorhte hât,
    - l[n=15168]: dâ sî von erneste gât.
  - lg@couplet[n=7585]:
    - l[n=15169]: "'ôwê!' gedâhte er wider sich"
    - l[n=15170]: "'got hêrre, wie gewirbe ich"
  - lg@couplet[n=7586]:
    - l[n=15171]: mit dirre veigen lâge?
    - l[n=15172]: nu stât mir disiu wâge
  - lg@couplet[n=7587]:
    - l[n=15173]: ze einem hôhen wette.'
    - l[n=15174]: er stuont ûf von dem bette
  - lg@couplet[n=7588]:
    - l[n=15175]: und nam allenthalben war,
    - l[n=15176]: mit welhem liste er kaeme dar.
  - lg@couplet[n=7589]:
    - l[n=15177]: nu was sô vil ouch liehtes dâ,
    - l[n=15178]: daz er daz mel gesach iesâ.
  - lg@couplet[n=7590]:
    - l[n=15179]: nu dûhte in diu gelegenheit
    - l[n=15180]: ze einem sprunge ze breit.
  - lg@couplet[n=7591]:
    - l[n=15181]: nu getorste er ouch dar niht gân.
    - l[n=15182]: iedoch muose er 'z an daz lân,
  - lg@couplet[n=7592]:
    - l[n=15183]: daz dâ was waeger under den zwein.
    - l[n=15184]: er sazte sîne vüeze in ein
  - lg@couplet[n=7593]:
    - l[n=15185]: und trat vil vaste ze stete.
    - l[n=15186]: Tristan der minnen blinde tete
  - lg@couplet[n=7594]:
    - l[n=15187]: den poinder und die ritterschaft
    - l[n=15188]: ze harte über sîne craft.
  - lg@couplet[n=7595]:
    - l[n=15189]: er spranc hin an daz bette
    - l[n=15190]: und verlôs ouch an dem wette,
  - lg@couplet[n=7596]:
    - l[n=15191]: wan ime sîn âder ûf brach,
    - l[n=15192]: daz ime sît michel ungemach
  - lg@couplet[n=7597]:
    - l[n=15193]: unde leit begunde machen.
    - l[n=15194]: bette unde bettelachen
  - lg@couplet[n=7598]:
    - l[n=15195]: diu missevarte daz bluot,
    - l[n=15196]: alse bluot von rehte tuot.
  - lg@couplet[n=7599]:
    - l[n=15197]: ez verwete wâ unde wâ.
    - l[n=15198]: vil harte unlange lag er dâ,
  - lg@couplet[n=7600]:
    - l[n=15199]: biz purper unde plîât,
    - l[n=15200]: bette unde bettewât
  - lg@couplet[n=7601]:
    - l[n=15201]: mitalle wurden missevar
    - l[n=15202]: aber sprang er wider alse dar
  - lg@couplet[n=7602]:
    - l[n=15203]: an sîn bette unde lac
    - l[n=15204]: in trahte unz an den liehten tac.
  - lg@couplet[n=7603]:
    - l[n=15205]: Nu Marke der kam schiere wider
    - l[n=15206]: und wartet an den estrîch nider.
  - lg@couplet[n=7604]:
    - l[n=15207]: dâ nam er sîner lâge war
    - l[n=15208]: und wart dâ nihtes gewar.
  - lg@couplet[n=7605]:
    - l[n=15209]: und aber dô er hin kam
    - l[n=15210]: und an dem bette war genam,
  - lg@couplet[n=7606]:
    - l[n=15211]: dô sach er bluot unde bluot.
    - l[n=15212]: daz beswaeret ime den muot.
  - lg@couplet[n=7607]:
    - l[n=15213]: "'wie nû' sprach er 'vrou künigîn,"
    - l[n=15214]: waz sol dirre maere sîn?
  - lg@couplet[n=7608]:
    - l[n=15215]: von wannen kam diz bluot her an?'
    - l[n=15216]: "'mîn âder brast, dâ gieng ez van."
  - lg@couplet[n=7609]:
    - l[n=15217]: diu ist kûme iezuo verstanden.'
    - l[n=15218]: nu begunde er ouch Tristanden
  - lg@couplet[n=7610]:
    - l[n=15219]: durch sîne hende lâzen gân,
    - l[n=15220]: als ez in schimpfe waere getân.
  - lg@couplet[n=7611]:
    - l[n=15221]: "'wol ûf' sprach er 'hêr Tristan!'"
    - l[n=15222]: und warf daz deckelachen dan.
  - lg@couplet[n=7612]:
    - l[n=15223]: er vant dâ bluot alse dort.
    - l[n=15224]: nu sweig er unde gesprach nie wort.
  - lg@couplet[n=7613]:
    - l[n=15225]: er liez in ligen und kêrte hin.
    - l[n=15226]: sîne gedanke und sîn sin
  - lg@couplet[n=7614]:
    - l[n=15227]: die wurden swaere der van.
    - l[n=15228]: er dâhte und dâhte als ein der man,
  - lg@couplet[n=7615]:
    - l[n=15229]: dem ez ze cleinem liebe ertaget.
    - l[n=15230]: er haete ouch dâ vil nâch gejaget
  - lg@couplet[n=7616]:
    - l[n=15231]: unz ûf sîn herzeclîchez leit.
    - l[n=15232]: iedoch ir beider tougenheit
  - lg@couplet[n=7617]:
    - l[n=15233]: unde der wâren geschiht
    - l[n=15234]: der enwiste er anders niht,
  - lg@couplet[n=7618]:
    - l[n=15235]: wan alse er an dem bluote sach.
    - l[n=15236]: diu bewaerde diu was aber swach.
  - lg@couplet[n=7619]:
    - l[n=15237]: sîn zwîvel und sîn arcwân,
    - l[n=15238]: die er ê haete gâr verlân,
  - lg@couplet[n=7620]:
    - l[n=15239]: ze den sô was er aber geweten.
    - l[n=15240]: wan er den estrîch umbetreten
  - lg@couplet[n=7621]:
    - l[n=15241]: vor dem bette vunden haete,
    - l[n=15242]: dâ von wânde er untaete
  - lg@couplet[n=7622]:
    - l[n=15243]: von sînem neven âne sîn.
    - l[n=15244]: und wan er aber die künigîn
  - lg@couplet[n=7623]:
    - l[n=15245]: und sîn bette bluotic vant,
    - l[n=15246]: dâ von bestuont in al zehant
  - lg@couplet[n=7624]:
    - l[n=15247]: sîn ungedanc und sîn unmuot,
    - l[n=15248]: alse den zwîvelhaften tuot.
  - lg@couplet[n=7625]:
    - l[n=15249]: mit disem zwîvel enwiste er war.
    - l[n=15250]: er wânde her, er wânde dar,
  - lg@couplet[n=7626]:
    - l[n=15251]: ern wiste, waz er wolte
    - l[n=15252]: oder wes er waenen solte.
  - lg@couplet[n=7627]:
    - l[n=15253]: er haete zuo den stunden
    - l[n=15254]: an sînem bette vunden
  - lg@couplet[n=7628]:
    - l[n=15255]: diu schuldegen minnen spor
    - l[n=15256]: und vant dekeinez dervor.
  - lg@couplet[n=7629]:
    - l[n=15257]: hie mite was ime diu wârheit
    - l[n=15258]: beidiu geheizen und verseit.
  - lg@couplet[n=7630]:
    - l[n=15259]: mit disen zwein was er betrogen.
    - l[n=15260]: disiu zwei, wâr unde gelogen,
  - lg@couplet[n=7631]:
    - l[n=15261]: diu haete er beide in wâne
    - l[n=15262]: und was ouch beider âne.
  - lg@couplet[n=7632]:
    - l[n=15263]: ern wolte sî niht schuldic hân
    - l[n=15264]: und enwolte s' ouch niht schulde erlân.
  - lg@couplet[n=7633]:
    - l[n=15265]: diz was dem zwîvelaere
    - l[n=15266]: ein nâhe gêndiu swaere.
  - lg@couplet[n=7634]:
    - l[n=15267]: Der verirrete Marke
    - l[n=15268]: alrêrste was er starke
  - lg@couplet[n=7635]:
    - l[n=15269]: bekumbert mit trahte,
    - l[n=15270]: mit wie getâner ahte
  - lg@couplet[n=7636]:
    - l[n=15271]: er sich hier ûz berihtete
    - l[n=15272]: und disen wân beslihtete.
  - lg@couplet[n=7637]:
    - l[n=15273]: wie er der zwîvelbürde
    - l[n=15274]: ledec und âne würde.
  - lg@couplet[n=7638]:
    - l[n=15275]: wie er den hof braehte
    - l[n=15276]: von der missedaehte,
  - lg@couplet[n=7639]:
    - l[n=15277]: die er treip ie genôte
    - l[n=15278]: von sînem wîbe Îsôte
  - lg@couplet[n=7640]:
    - l[n=15279]: und sînem neven Tristande.
    - l[n=15280]: sîne vürsten er besande,
  - lg@couplet[n=7641]:
    - l[n=15281]: dar er sich triuwen versach,
    - l[n=15282]: und kündete in sîn ungemach
  - lg@couplet[n=7642]:
    - l[n=15283]: und seite in, wie diz maere
    - l[n=15284]: da ze hove ersprungen waere
  - lg@couplet[n=7643]:
    - l[n=15285]: und vorhte harte sêre
    - l[n=15286]: sîner ê und sîner êre.
  - lg@couplet[n=7644]:
    - l[n=15287]: und jach, des in endûhte niht,
    - l[n=15288]: sît daz ir beider inziht
  - lg@couplet[n=7645]:
    - l[n=15289]: sô waere g' offenbaeret
    - l[n=15290]: und in daz lant vermaeret,
  - lg@couplet[n=7646]:
    - l[n=15291]: daz er binamen der künigîn
    - l[n=15292]: holt oder heinlîch wolte sîn,
  - lg@couplet[n=7647]:
    - l[n=15293]: sine behabete offenlîchen ê
    - l[n=15294]: wider in ir unschuld unde ir ê.
  - lg@couplet[n=7648]:
    - l[n=15295]: hier über suohte er ir aller rât,
    - l[n=15296]: den zwîvel umbe ir missetât,
  - lg@couplet[n=7649]:
    - l[n=15297]: wie er den sô hin getaete,
    - l[n=15298]: als er es êre haete,
  - lg@couplet[n=7650]:
    - l[n=15299]: eintweder abe oder an.
    - l[n=15300]: Sîne vriunde und sîne man
  - lg@couplet[n=7651]:
    - l[n=15301]: die gerieten ime zehant;
    - l[n=15302]: daz er ze Lunders z' Engelant
  - lg@couplet[n=7652]:
    - l[n=15303]: ein concîlje leite
    - l[n=15304]: und dâ der pfafheite,
  - lg@couplet[n=7653]:
    - l[n=15305]: den witzegen antisten,
    - l[n=15306]: die gotes reht wol wisten,
  - lg@couplet[n=7654]:
    - l[n=15307]: sînen werren taete kunt.
    - l[n=15308]: daz concîlje daz wart sâ zestunt
  - lg@couplet[n=7655]:
    - l[n=15309]: ze Lunders besprochen
    - l[n=15310]: nâch der pfingestwochen
  - lg@couplet[n=7656]:
    - l[n=15311]: ze ûzgêndem meien.
    - l[n=15312]: pfaffen unde leien
  - lg@couplet[n=7657]:
    - l[n=15313]: der kam zem tage ein michel craft
    - l[n=15314]: durch des küneges boteschaft,
  - lg@couplet[n=7658]:
    - l[n=15315]: als er gebat und ouch gebôt.
    - l[n=15316]: nu dar kam Marke und kam Îsôt
  - lg@couplet[n=7659]:
    - l[n=15317]: bekumberet beide
    - l[n=15318]: mit vorhte und mit leide.
  - lg@couplet[n=7660]:
    - l[n=15319]: Îsôt diu vorhte sêre
    - l[n=15320]: verliesen lîp und êre.
  - lg@couplet[n=7661]:
    - l[n=15321]: sô haete Marke michel leit,
    - l[n=15322]: sîne vröude und sîne werdekeit
  - lg@couplet[n=7662]:
    - l[n=15323]: daz er die swachen solde
    - l[n=15324]: an sînem wîbe Îsolde.
  - lg@couplet[n=7663]:
    - l[n=15325]: Nu Marke an daz concîlje gesaz,
    - l[n=15326]: sînen lantvürsten clagete er daz,
  - lg@couplet[n=7664]:
    - l[n=15327]: wie er beswaeret waere
    - l[n=15328]: mit disem lastermaere,
  - lg@couplet[n=7665]:
    - l[n=15329]: und bat si harte sêre
    - l[n=15330]: durch got und durch ir êre,
  - lg@couplet[n=7666]:
    - l[n=15331]: ob sî mit ihte kunden,
    - l[n=15332]: daz s' ime hier über vunden
  - lg@couplet[n=7667]:
    - l[n=15333]: etslîchen den list oder den rât,
    - l[n=15334]: dâ mite er dirre missetât
  - lg@couplet[n=7668]:
    - l[n=15335]: râche unde gerihte naeme
    - l[n=15336]: und ir ouch z' ende kaeme
  - lg@couplet[n=7669]:
    - l[n=15337]: eintweder abe oder an.
    - l[n=15338]: hier über sô redete manic man
  - lg@couplet[n=7670]:
    - l[n=15339]: in maneger wîse sînen muot,
    - l[n=15340]: einer übel, der ander guot,
  - lg@couplet[n=7671]:
    - l[n=15341]: dirre sus und jener sô.
    - l[n=15342]: wͤU1;f stuont der vürsten einer dô,
  - lg@couplet[n=7672]:
    - l[n=15343]: die bî dem râte wâren,
    - l[n=15344]: an witzen unde an jâren
  - lg@couplet[n=7673]:
    - l[n=15345]: ze guotem râte wol gestalt,
    - l[n=15346]: des lîbes edelîch und alt,
  - lg@couplet[n=7674]:
    - l[n=15347]: beidiu grîse unde wîse.
    - l[n=15348]: der bischof von Thamîse
  - lg@couplet[n=7675]:
    - l[n=15349]: über sîne crucken leinde er sich.
    - l[n=15350]: "'künec hêrre' sprach er 'hoeret mich."
  - lg@couplet[n=7676]:
    - l[n=15351]: ir habet uns her vür iuch besant,
    - l[n=15352]: uns vürsten hie von Engelant,
  - lg@couplet[n=7677]:
    - l[n=15353]: beidiu durch triuwe und durch rât,
    - l[n=15354]: als iuch des nôt ane gât.
  - lg@couplet[n=7678]:
    - l[n=15355]: der vürsten ich ouch einer bin,
    - l[n=15356]: hêrre, ich hân ouch stât under in.
  - lg@couplet[n=7679]:
    - l[n=15357]: ouch bin ich in den tagen wol,
    - l[n=15358]: daz ich wol vür mich selben sol
  - lg@couplet[n=7680]:
    - l[n=15359]: beidiu tuon unde lân
    - l[n=15360]: und reden, swaz ich ze redene hân.
  - lg@couplet[n=7681]:
    - l[n=15361]: ir iegelîch der rede vür sich.
    - l[n=15362]: hêrre, ich wil iu sagen vür mich
  - lg@couplet[n=7682]:
    - l[n=15363]: mînen sin und mînen muot.
    - l[n=15364]: mîn sin dunke er iuch danne guot
  - lg@couplet[n=7683]:
    - l[n=15365]: und gevalle er iu, sô volget ir
    - l[n=15366]: mînem râte unde mir.
  - lg@couplet[n=7684]:
    - l[n=15367]: mîn vrouwe und mîn hêr Tristan,
    - l[n=15368]: die waenet man z' undingen an
  - lg@couplet[n=7685]:
    - l[n=15369]: und sint an keiner wârheit
    - l[n=15370]: noch überkomen noch überseit,
  - lg@couplet[n=7686]:
    - l[n=15371]: als ich die rede vernomen hân.
    - l[n=15372]: wie muget ir nû den argen wân
  - lg@couplet[n=7687]:
    - l[n=15373]: mit arge beslihten?
    - l[n=15374]: wie muget ir gerihten
  - lg@couplet[n=7688]:
    - l[n=15375]: über iuwern neven und iuwer wîp
    - l[n=15376]: an ir êre oder an ir lîp,
  - lg@couplet[n=7689]:
    - l[n=15377]: sît man si niht ervunden hât
    - l[n=15378]: an keiner slahte missetât
  - lg@couplet[n=7690]:
    - l[n=15379]: noch niemer lîhte ervinden kan?
    - l[n=15380]: etswer seit Tristanden an
  - lg@couplet[n=7691]:
    - l[n=15381]: dise schulde und dise inziht.
    - l[n=15382]: ern beredet es hin z' ime niht,
  - lg@couplet[n=7692]:
    - l[n=15383]: als er ze rehte solde.
    - l[n=15384]: sô bringet ouch Îsolde
  - lg@couplet[n=7693]:
    - l[n=15385]: lîht eteswer ze maeren;
    - l[n=15386]: ern mag es niht bewaeren.
  - lg@couplet[n=7694]:
    - l[n=15387]: Sît aber der hof ir missetât
    - l[n=15388]: sô harte in arcwâne hât,
  - lg@couplet[n=7695]:
    - l[n=15389]: sone sulet ir der künigîn
    - l[n=15390]: ze bette noch ze tische sîn
  - lg@couplet[n=7696]:
    - l[n=15391]: geselleclîch unz an den tac,
    - l[n=15392]: ob s' ir unschulde erzeigen mac
  - lg@couplet[n=7697]:
    - l[n=15393]: sô wider iuch sô wider diu lant,
    - l[n=15394]: den dirre liument ist erkant
  - lg@couplet[n=7698]:
    - l[n=15395]: und diu in trîbent alle tage.
    - l[n=15396]: wan leider sus getâner sage
  - lg@couplet[n=7699]:
    - l[n=15397]: der ist daz ôre vil bereit
    - l[n=15398]: zer lüge und zer wârheit.
  - lg@couplet[n=7700]:
    - l[n=15399]: ez sî wâr oder gelogen,
    - l[n=15400]: swaz in den liument wirt gezogen,
  - lg@couplet[n=7701]:
    - l[n=15401]: der inziht dâ heizet,
    - l[n=15402]: der quicket unde reizet
  - lg@couplet[n=7702]:
    - l[n=15403]: ie zer ergeren hant.
    - l[n=15404]: swie sô 'z hier umbe sî gewant,
  - lg@couplet[n=7703]:
    - l[n=15405]: ez sî wâr oder niht,
    - l[n=15406]: der liument und diu inziht
  - lg@couplet[n=7704]:
    - l[n=15407]: diu sint mit rede sô verre komen,
    - l[n=15408]: daz ir 'z ze leide habet genomen
  - lg@couplet[n=7705]:
    - l[n=15409]: und ez der hof vür übel hât.
    - l[n=15410]: nu râte ich, hêrre, und ist mîn rât,
  - lg@couplet[n=7706]:
    - l[n=15411]: mîn vrouwe diu künigîn
    - l[n=15412]: sît sî besprochen sol sîn
  - lg@couplet[n=7707]:
    - l[n=15413]: umbe solhe missewende,
    - l[n=15414]: daz man sî her besende
  - lg@couplet[n=7708]:
    - l[n=15415]: z' unser aller gegenwürte,
    - l[n=15416]: iuwer ansprache, ir antwürte
  - lg@couplet[n=7709]:
    - l[n=15417]: daz man diu beide alsô verneme,
    - l[n=15418]: als ez dem hove wol gezeme.'
  - lg@couplet[n=7710]:
    - l[n=15419]: "Der künec sprach: 'hêrre, des volge ich."
    - l[n=15420]: diu rede und der rât dunket mich
  - lg@couplet[n=7711]:
    - l[n=15421]: gevüege unde gevallesam.'
    - l[n=15422]: man besande Îsolde und si kam
  - lg@couplet[n=7712]:
    - l[n=15423]: zem concîlje in den palas.
    - l[n=15424]: nu daz si nider gesezzen was,
  - lg@couplet[n=7713]:
    - l[n=15425]: der bischof, der grîse,
    - l[n=15426]: der wîse von Thamîse,
  - lg@couplet[n=7714]:
    - l[n=15427]: er tete als ime der künec gebôt.
    - l[n=15428]: "er stuont ûf und sprach: 'vrouwe Îsôt,"
  - lg@couplet[n=7715]:
    - l[n=15429]: tugenthaftiu künigîn,
    - l[n=15430]: mîn rede sol iu niht swaere sîn.
  - lg@couplet[n=7716]:
    - l[n=15431]: der künec mîn hêrre heizet mich
    - l[n=15432]: sîn wort hie sprechen, nû muoz ich
  - lg@couplet[n=7717]:
    - l[n=15433]: hin z' iu leisten sîn gebot.
    - l[n=15434]: nu bekenne ez aber got,
  - lg@couplet[n=7718]:
    - l[n=15435]: swaz iuwer wirde missezimet
    - l[n=15436]: und iuwer reine lob benimet,
  - lg@couplet[n=7719]:
    - l[n=15437]: daz ich daz vil ungerne trage
    - l[n=15438]: beidiu ze liehte und ouch ze tage.
  - lg@couplet[n=7720]:
    - l[n=15439]: möhte ich es erlâzen sîn!
    - l[n=15440]: saeligiu, guotiu künigîn,
  - lg@couplet[n=7721]:
    - l[n=15441]: iuwer hêrre und iuwer man
    - l[n=15442]: der heizet mich iuch sprechen an
  - lg@couplet[n=7722]:
    - l[n=15443]: umbe ein offenlîche inziht.
    - l[n=15444]: ine weiz noch er enweiz ez niht,
  - lg@couplet[n=7723]:
    - l[n=15445]: wâ von ez sî gerochen,
    - l[n=15446]: wan daz ir sît besprochen
  - lg@couplet[n=7724]:
    - l[n=15447]: von hove und von lande
    - l[n=15448]: mit sînem neven Tristande.
  - lg@couplet[n=7725]:
    - l[n=15449]: ob got wil, vrouwe künigîn,
    - l[n=15450]: der untaete der sult ir sîn
  - lg@couplet[n=7726]:
    - l[n=15451]: unschuldic und âne.
    - l[n=15452]: iedoch hât er 'z in wâne
  - lg@couplet[n=7727]:
    - l[n=15453]: dâ von daz es der hof giht.
    - l[n=15454]: mîn hêrre selbe dern hât niht
  - lg@couplet[n=7728]:
    - l[n=15455]: an iu bevunden niuwan guot.
    - l[n=15456]: von maeren, diu der hof tuot,
  - lg@couplet[n=7729]:
    - l[n=15457]: hât er den wân ûf iuch geleit,
    - l[n=15458]: niht von dekeiner wârheit.
  - lg@couplet[n=7730]:
    - l[n=15459]: durch daz sô sprichet er iuch an,
    - l[n=15460]: daz ez sîne vriunt und sîne man
  - lg@couplet[n=7731]:
    - l[n=15461]: vernemen unde hoeren,
    - l[n=15462]: ob er hie mite zestoeren
  - lg@couplet[n=7732]:
    - l[n=15463]: disen liument unde dise lüge
    - l[n=15464]: mit unser aller râte müge.
  - lg@couplet[n=7733]:
    - l[n=15465]: nu dunket mich daz guot getân,
    - l[n=15466]: daz ir im umbe den arcwân
  - lg@couplet[n=7734]:
    - l[n=15467]: rede gebet unde antwürte
    - l[n=15468]: z' unser aller gegenwürte.'
  - lg@couplet[n=7735]:
    - l[n=15469]: Îsôt diu wol gesinne,
    - l[n=15470]: diu gesinne küniginne,
  - lg@couplet[n=7736]:
    - l[n=15471]: dô ir ze sprechene geschach,
    - l[n=15472]: 'si stuont ûf selbe unde sprach:'
  - lg@couplet[n=7737]:
    - l[n=15473]: "'hêrre, hêr bischof,"
    - l[n=15474]: dise lantbarûne unde der hof,
  - lg@couplet[n=7738]:
    - l[n=15475]: 'ir sult daz alle wizzen wol:'
    - l[n=15476]: swâ sô ich versprechen sol
  - lg@couplet[n=7739]:
    - l[n=15477]: mînes hêrren laster unde mich,
    - l[n=15478]: entriuwen daz verspriche ich
  - lg@couplet[n=7740]:
    - l[n=15479]: beidiu nû und alle stunt.
    - l[n=15480]: ir hêrren alle, mir ist wol kunt,
  - lg@couplet[n=7741]:
    - l[n=15481]: daz mich disiu dörperheit
    - l[n=15482]: vor eime jâre ist an geseit
  - lg@couplet[n=7742]:
    - l[n=15483]: beide über hof und über lant.
    - l[n=15484]: iu ist aber allen wol erkant,
  - lg@couplet[n=7743]:
    - l[n=15485]: daz nieman alse saelic ist,
    - l[n=15486]: der al der werlde und alle vrist
  - lg@couplet[n=7744]:
    - l[n=15487]: sô wol ze willen müge geleben,
    - l[n=15488]: im enwerde âlaster gegeben.
  - lg@couplet[n=7745]:
    - l[n=15489]: von danne enwundert mich es niht.
    - l[n=15490]: ob mir der rede ouch nôt geschiht.
  - lg@couplet[n=7746]:
    - l[n=15491]: ine möhte niemer sîn verswigen,
    - l[n=15492]: ine müese werden bezigen
  - lg@couplet[n=7747]:
    - l[n=15493]: unvuoge und missewende,
    - l[n=15494]: durch daz ich bin ellende
  - lg@couplet[n=7748]:
    - l[n=15495]: und endarf hie niender vrâgen
    - l[n=15496]: nâch vriunden noch nâch mâgen.
  - lg@couplet[n=7749]:
    - l[n=15497]: mir ist leider lützel ieman bî,
    - l[n=15498]: der mînes leides leidic sî.
  - lg@couplet[n=7750]:
    - l[n=15499]: ir alle und iuwer iegelîch,
    - l[n=15500]: ir sît arm oder rîch,
  - lg@couplet[n=7751]:
    - l[n=15501]: ir geloubet vil gereite
    - l[n=15502]: mîner dörperheite.
  - lg@couplet[n=7752]:
    - l[n=15503]: wiste ich nu, waz getaete,
    - l[n=15504]: waz râtes hie zuo haete,
  - lg@couplet[n=7753]:
    - l[n=15505]: daz ich mîn unschulde
    - l[n=15506]: an iuwer aller hulde
  - lg@couplet[n=7754]:
    - l[n=15507]: nâch mînes hêrren êren
    - l[n=15508]: wol möhte gekêren,
  - lg@couplet[n=7755]:
    - l[n=15509]: dâ haete ich guoten willen zuo.
    - l[n=15510]: waz râtet ir nu, daz ich tuo?
  - lg@couplet[n=7756]:
    - l[n=15511]: swaz gerihtes man mir ûf geleit,
    - l[n=15512]: des bin ich gerne bereit,
  - lg@couplet[n=7757]:
    - l[n=15513]: daz iuwer aller arcwân
    - l[n=15514]: werde vürder getân
  - lg@couplet[n=7758]:
    - l[n=15515]: und aber noch michel mêre
    - l[n=15516]: ze behabene die êre
  - lg@couplet[n=7759]:
    - l[n=15517]: mînes hêrren unde mîn.'
    - l[n=15518]: "Der künec der sprach: 'vrou künigîn,"
  - lg@couplet[n=7760]:
    - l[n=15519]: hier an lâz ich ez wol gestân.
    - l[n=15520]: mac ich gerihte von iu hân,
  - lg@couplet[n=7761]:
    - l[n=15521]: als ir uns habet vür geleit,
    - l[n=15522]: sô tuot es uns gewisheit.
  - lg@couplet[n=7762]:
    - l[n=15523]: gât her in alrihte,
    - l[n=15524]: vertriuwet daz gerihte
  - lg@couplet[n=7763]:
    - l[n=15525]: zem glüejenden îsen,
    - l[n=15526]: als wir iuch hie bewîsen.'
  - lg@couplet[n=7764]:
    - l[n=15527]: diu küniginne tete alsô.
    - l[n=15528]: si vertriuwet ir gerihte dô,
  - lg@couplet[n=7765]:
    - l[n=15529]: als ir dâ wart besprochen,
    - l[n=15530]: nâch den selben sehs wochen
  - lg@couplet[n=7766]:
    - l[n=15531]: in die stat ze Carliûne.
    - l[n=15532]: künec unde lantbarûne,
  - lg@couplet[n=7767]:
    - l[n=15533]: al daz concîlje schiet sich sâ.
    - l[n=15534]: Îsôt beleip al eine dâ
  - lg@couplet[n=7768]:
    - l[n=15535]: mit sorgen und mit leide.
    - l[n=15536]: sorge unde leit diu beide
  - lg@couplet[n=7769]:
    - l[n=15537]: twungen si harte sêre.
    - l[n=15538]: sie sorgete umbe ir êre.
  - lg@couplet[n=7770]:
    - l[n=15539]: so twanc si daz verholne leit,
    - l[n=15540]: daz s' ir unwârheit
  - lg@couplet[n=7771]:
    - l[n=15541]: solte wârbaeren.
    - l[n=15542]: mit disen zwein swaeren
  - lg@couplet[n=7772]:
    - l[n=15543]: enwiste sî, waz ane gân.
    - l[n=15544]: si begunde ir swaere beide lân
  - lg@couplet[n=7773]:
    - l[n=15545]: an den genaedigen Crist,
    - l[n=15546]: der gehülfic in den noeten ist.
  - lg@couplet[n=7774]:
    - l[n=15547]: dem bevalch si harte vaste
    - l[n=15548]: mit gebete und mit vaste
  - lg@couplet[n=7775]:
    - l[n=15549]: alle ir angest unde ir nôt.
    - l[n=15550]: in disen dingen haete Îsôt
  - lg@couplet[n=7776]:
    - l[n=15551]: einen list ir herzen vür geleit
    - l[n=15552]: vil verre ûf gotes höfscheit.
  - lg@couplet[n=7777]:
    - l[n=15553]: si schreip unde sande
    - l[n=15554]: einen brief Tristande
  - lg@couplet[n=7778]:
    - l[n=15555]: und enbôt im, daz er kaeme,
    - l[n=15556]: swâ er die vuoge naeme,
  - lg@couplet[n=7779]:
    - l[n=15557]: ze Carliûn des tages vruo,
    - l[n=15558]: sô sî dâ solte stôzen zuo,
  - lg@couplet[n=7780]:
    - l[n=15559]: und naeme ir an dem stade war.
    - l[n=15560]: Nu diz geschach. Tristan kam dar
  - lg@couplet[n=7781]:
    - l[n=15561]: in pilgerînes waete.
    - l[n=15562]: sîn antlütze er haete
  - lg@couplet[n=7782]:
    - l[n=15563]: misseverwet unde geswellet,
    - l[n=15564]: lîp unde wât verstellet.
  - lg@couplet[n=7783]:
    - l[n=15565]: nu Marke und Îsôt kâmen,
    - l[n=15566]: ir gelende dâ genâmen,
  - lg@couplet[n=7784]:
    - l[n=15567]: diu künigîn ersach in dâ
    - l[n=15568]: unde erkante in ouch iesâ.
  - lg@couplet[n=7785]:
    - l[n=15569]: und als daz schif an gestiez,
    - l[n=15570]: Îsôt gebôt unde hiez,
  - lg@couplet[n=7786]:
    - l[n=15571]: ob der wallaere
    - l[n=15572]: als wol mugende waere
  - lg@couplet[n=7787]:
    - l[n=15573]: und sô vil crefte haete,
    - l[n=15574]: daz man in durch got baete,
  - lg@couplet[n=7788]:
    - l[n=15575]: daz er si trüege hin abe
    - l[n=15576]: von der schifbrucken in die habe.
  - lg@couplet[n=7789]:
    - l[n=15577]: sine wolte sich niht in den tagen
    - l[n=15578]: dekeinen ritter lâzen tragen.
  - lg@couplet[n=7790]:
    - l[n=15579]: "sus riefen s' alle dar an:"
    - l[n=15580]: "'gât her nâher, saelic man,"
  - lg@couplet[n=7791]:
    - l[n=15581]: traget mîne vrouwen an den stat!'
    - l[n=15582]: er volgete, des man in bat.
  - lg@couplet[n=7792]:
    - l[n=15583]: sîne vrouwen die künigîn
    - l[n=15584]: die nam er an den arm sîn
  - lg@couplet[n=7793]:
    - l[n=15585]: und truoc si hin wider lant.
    - l[n=15586]: Îsôt diu rûnde ime zehant,
  - lg@couplet[n=7794]:
    - l[n=15587]: swenne er ze lande kaeme,
    - l[n=15588]: daz er einen val dâ naeme
  - lg@couplet[n=7795]:
    - l[n=15589]: mit ir mitalle z' erden,
    - l[n=15590]: swelch rât sîn solte werden.
  - lg@couplet[n=7796]:
    - l[n=15591]: er tete alsô. dô 'r an den stat
    - l[n=15592]: und ûz hin an daz lant getrat,
  - lg@couplet[n=7797]:
    - l[n=15593]: der wallaere nider zer erden sanc
    - l[n=15594]: und viel als âne sînen danc,
  - lg@couplet[n=7798]:
    - l[n=15595]: daz sich der val alsô gewac,
    - l[n=15596]: daz er der künigîn gelac
  - lg@couplet[n=7799]:
    - l[n=15597]: an ir arme und an ir sîten.
    - l[n=15598]: hie was unlangez bîten.
  - lg@couplet[n=7800]:
    - l[n=15599]: des gesindes kam ein michel schar
    - l[n=15600]: mit staben und mit stecken dar
  - lg@couplet[n=7801]:
    - l[n=15601]: und wolten den wallaere
    - l[n=15602]: bereiten übeler maere.
  - lg@couplet[n=7802]:
    - l[n=15603]: "'nein nein, lât stân!' sprach aber Îsôt"
    - l[n=15604]: "'ez tete dem wallaere nôt."
  - lg@couplet[n=7803]:
    - l[n=15605]: er ist âmehtic unde cranc
    - l[n=15606]: und viel âne sînen danc.'
  - lg@couplet[n=7804]:
    - l[n=15607]: Nu seiten sî 's ir sêre
    - l[n=15608]: beidiu genâde und êre
  - lg@couplet[n=7805]:
    - l[n=15609]: und lobeten s' in ir muote.
    - l[n=15610]: daz sî sich mit unguote
  - lg@couplet[n=7806]:
    - l[n=15611]: an dem armen niht enrach.
    - l[n=15612]: 'Îsôt dô smierende sprach:'
  - lg@couplet[n=7807]:
    - l[n=15613]: "'welch wunder waere ouch nû dar an,"
    - l[n=15614]: ob dirre wallende man
  - lg@couplet[n=7808]:
    - l[n=15615]: mit mir wolte schimpfen?'
    - l[n=15616]: diz begunden s' ir gelimpfen
  - lg@couplet[n=7809]:
    - l[n=15617]: ze tugenden und ze höfscheit.
    - l[n=15618]: ir êren wart dâ vil geseit
  - lg@couplet[n=7810]:
    - l[n=15619]: unde ir lobes von manegem man.
    - l[n=15620]: und Marke der sach allez an
  - lg@couplet[n=7811]:
    - l[n=15621]: und hôrte diz unde daz.
    - l[n=15622]: 'Îsôt sprach aber dô vürbaz:'
  - lg@couplet[n=7812]:
    - l[n=15623]: "'nune weiz ich, waz sîn werden sol."
    - l[n=15624]: iuwer iegelîch der siht nu wol,
  - lg@couplet[n=7813]:
    - l[n=15625]: daz ich daz niht verrihten kan,
    - l[n=15626]: daz âne Marken nie kein man
  - lg@couplet[n=7814]:
    - l[n=15627]: an mînen arm kaeme
    - l[n=15628]: noch daz nie man genaeme
  - lg@couplet[n=7815]:
    - l[n=15629]: sîn leger an mîner sîten.'
    - l[n=15630]: sus begunden si rîten
  - lg@couplet[n=7816]:
    - l[n=15631]: trîbende ir schimpfmaere
    - l[n=15632]: von disem baltenaere
  - lg@couplet[n=7817]:
    - l[n=15633]: hin în ze Carliûne.
    - l[n=15634]: dâ was vil barûne,
  - lg@couplet[n=7818]:
    - l[n=15635]: pfaffen unde ritterschaft,
    - l[n=15636]: gemeines volkes michel craft.
  - lg@couplet[n=7819]:
    - l[n=15637]: bischove und prêlâten,
    - l[n=15638]: die daz ambet tâten
  - lg@couplet[n=7820]:
    - l[n=15639]: und segenten daz gerihte,
    - l[n=15640]: die wâren ouch inrihte
  - lg@couplet[n=7821]:
    - l[n=15641]: mit ir dinge bereit.
    - l[n=15642]: daz îsen daz was în geleit.
  - lg@couplet[n=7822]:
    - l[n=15643]: diu guote küniginne Îsolt
    - l[n=15644]: diu haete ir silber unde ir golt,
  - lg@couplet[n=7823]:
    - l[n=15645]: ir zierde und swaz si haete
    - l[n=15646]: an pferden unde an waete
  - lg@couplet[n=7824]:
    - l[n=15647]: gegeben durch gotes hulde,
    - l[n=15648]: daz got ir wâren schulde
  - lg@couplet[n=7825]:
    - l[n=15649]: an ir niht gedaehte
    - l[n=15650]: und sî z' ir êren braehte.
  - lg@couplet[n=7826]:
    - l[n=15651]: hie mite was sî zem münster komen
    - l[n=15652]: und haete ir ambet vernomen
  - lg@couplet[n=7827]:
    - l[n=15653]: mit inneclîchem muote.
    - l[n=15654]: diu wîse, diu guote,
  - lg@couplet[n=7828]:
    - l[n=15655]: ir andâht diu was gotelîch.
    - l[n=15656]: si truoc ze nâhest an ir lîch
  - lg@couplet[n=7829]:
    - l[n=15657]: ein herte hemede haerîn,
    - l[n=15658]: dar obe ein wullîn rockelîn
  - lg@couplet[n=7830]:
    - l[n=15659]: kurz und daz mê dan einer hant
    - l[n=15660]: ob ir enkelînen want.
  - lg@couplet[n=7831]:
    - l[n=15661]: ir ermel wâren ûf gezogen
    - l[n=15662]: vaste unz an den ellenbogen.
  - lg@couplet[n=7832]:
    - l[n=15663]: arme unde vüeze wâren bar.
    - l[n=15664]: manec herze und ouge nam ir war
  - lg@couplet[n=7833]:
    - l[n=15665]: swâre unde erbermeclîche.
    - l[n=15666]: ir gewandes unde ir lîche
  - lg@couplet[n=7834]:
    - l[n=15667]: des wart dâ dicke war genomen.
    - l[n=15668]: hie mite was ouch daz heiltuom komen,
  - lg@couplet[n=7835]:
    - l[n=15669]: ûf dem si sweren solde.
    - l[n=15670]: alsus hiez man Îsolde
  - lg@couplet[n=7836]:
    - l[n=15671]: ir schulde an disen sünden
    - l[n=15672]: got unde der werlde künden.
  - lg@couplet[n=7837]:
    - l[n=15673]: nu haete Îsôt êre unde leben
    - l[n=15674]: vil verre an gotes güete ergeben.
  - lg@couplet[n=7838]:
    - l[n=15675]: si bôt ir herze unde ir hant
    - l[n=15676]: vorhtlîche, als ez ir was gewant,
  - lg@couplet[n=7839]:
    - l[n=15677]: dem heiltuom unde dem eide.
    - l[n=15678]: hant unde herze beide
  - lg@couplet[n=7840]:
    - l[n=15679]: ergap si gotes segene
    - l[n=15680]: ze bewarne und ze pflegene.
  - lg@couplet[n=7841]:
    - l[n=15681]: Nu wâren dâ genuoge
    - l[n=15682]: sô grôzer unvuoge,
  - lg@couplet[n=7842]:
    - l[n=15683]: daz sî der küniginne ir eit
    - l[n=15684]: vil gerne haeten ûf geleit
  - lg@couplet[n=7843]:
    - l[n=15685]: ze schaden und ze valle.
    - l[n=15686]: diu bitter nîtgalle,
  - lg@couplet[n=7844]:
    - l[n=15687]: der truhsaeze Marjodô
    - l[n=15688]: der treib ez sus unde sô
  - lg@couplet[n=7845]:
    - l[n=15689]: und manege wîs z' ir schaden an.
    - l[n=15690]: dâ wider was aber dâ manic man
  - lg@couplet[n=7846]:
    - l[n=15691]: der sich an ir êrte
    - l[n=15692]: und ez ir ze guote kêrte.
  - lg@couplet[n=7847]:
    - l[n=15693]: sus gie daz criegen under in
    - l[n=15694]: umbe ir eit her unde hin.
  - lg@couplet[n=7848]:
    - l[n=15695]: der was ir übel und dirre guot,
    - l[n=15696]: als man ze solhen dingen tuot.
  - lg@couplet[n=7849]:
    - l[n=15697]: "'künec hêrre' sprach diu künigîn"
    - l[n=15698]: "'mîn eit muoz doch gestellet sîn,"
  - lg@couplet[n=7850]:
    - l[n=15699]: swaz ir dekeiner gesaget,
    - l[n=15700]: als iu gevellet unde behaget.
  - lg@couplet[n=7851]:
    - l[n=15701]: von diu sô seht hie selbe zuo,
    - l[n=15702]: waz ich gespreche oder getuo,
  - lg@couplet[n=7852]:
    - l[n=15703]: ob ich ez iu mit eide
    - l[n=15704]: ze danke bescheide.
  - lg@couplet[n=7853]:
    - l[n=15705]: ir aller lêre der ist ze vil.
    - l[n=15706]: 'vernemet, wie ich iu sweren wil:'
  - lg@couplet[n=7854]:
    - l[n=15707]: daz mînes lîbes nie kein man
    - l[n=15708]: dekeine künde nie gewan
  - lg@couplet[n=7855]:
    - l[n=15709]: noch mir ze keinen zîten
    - l[n=15710]: weder ze arme noch ze sîten
  - lg@couplet[n=7856]:
    - l[n=15711]: ane iuch nie lebende man gelac
    - l[n=15712]: wan der, vür den ich niene mac
  - lg@couplet[n=7857]:
    - l[n=15713]: gebieten eit noch lougen,
    - l[n=15714]: den ir mit iuwern ougen
  - lg@couplet[n=7858]:
    - l[n=15715]: mir sâhet an dem arme,
    - l[n=15716]: der wallaere der arme.
  - lg@couplet[n=7859]:
    - l[n=15717]: sô gehelfe mir mîn trehtîn
    - l[n=15718]: und al die heilegen, die der sîn,
  - lg@couplet[n=7860]:
    - l[n=15719]: ze saelden und ze heile
    - l[n=15720]: an disem urteile!
  - lg@couplet[n=7861]:
    - l[n=15721]: hân ich es niht genuoc geseit,
    - l[n=15722]: hêrre, ich bezzer iu den eit,
  - lg@couplet[n=7862]:
    - l[n=15723]: als ir mir saget, sus oder sô.'
    - l[n=15724]: "'Vrouwe' sprach der künec dô,"
  - lg@couplet[n=7863]:
    - l[n=15725]: "'es dunket mich genuoc hier an,"
    - l[n=15726]: alse ich mich 's versinnen kan.
  - lg@couplet[n=7864]:
    - l[n=15727]: nu nemet daz îsen ûf die hant.
    - l[n=15728]: und alse ir uns habt vor benant,
  - lg@couplet[n=7865]:
    - l[n=15729]: als helfe iu got ze dirre nôt!'
    - l[n=15730]: "'âmen!' sprach diu schoene Îsôt."
  - lg@couplet[n=7866]:
    - l[n=15731]: in gotes namen greif si 'z an
    - l[n=15732]: und truog ez, daz si niht verbran.
  - lg@couplet[n=7867]:
    - l[n=15733]: dâ wart wol g' offenbaeret
    - l[n=15734]: und al der werlt bewaeret,
  - lg@couplet[n=7868]:
    - l[n=15735]: daz der vil tugenthafte Crist
    - l[n=15736]: wintschaffen alse ein ermel ist.
  - lg@couplet[n=7869]:
    - l[n=15737]: er vüeget unde suochet an,
    - l[n=15738]: dâ man 'z an in gesuochen kan,
  - lg@couplet[n=7870]:
    - l[n=15739]: alse gevuoge und alse wol,
    - l[n=15740]: als er von allem rehte sol.
  - lg@couplet[n=7871]:
    - l[n=15741]: erst allen herzen bereit,
    - l[n=15742]: ze durnehte und ze trügeheit.
  - lg@couplet[n=7872]:
    - l[n=15743]: ist ez ernest, ist ez spil,
    - l[n=15744]: er ist ie, swie sô man wil.
  - lg@couplet[n=7873]:
    - l[n=15745]: daz wart wol offenbâre schîn
    - l[n=15746]: an der gevüegen künigîn.
  - lg@couplet[n=7874]:
    - l[n=15747]: die generte ir trügeheit
    - l[n=15748]: und ir gelüppeter eit,
  - lg@couplet[n=7875]:
    - l[n=15749]: der hin ze gote gelâzen was,
    - l[n=15750]: daz s' an ir êren genas.
  - lg@couplet[n=7876]:
    - l[n=15751]: und wart aber dô starke
    - l[n=15752]: von ir hêrren Marke
  - lg@couplet[n=7877]:
    - l[n=15753]: geminnet unde g' êret,
    - l[n=15754]: geprîset unde gehêret
  - lg@couplet[n=7878]:
    - l[n=15755]: von liute und von lande.
    - l[n=15756]: swaz sô der künec erkande,
  - lg@couplet[n=7879]:
    - l[n=15757]: dar an ir herze was gewant,
    - l[n=15758]: daz was sîn wille zehant.
  - lg@couplet[n=7880]:
    - l[n=15759]: er bôt ir êre unde guot.
    - l[n=15760]: al sîn herze und al sîn muot
  - lg@couplet[n=7881]:
    - l[n=15761]: diu wâren niwan an sî geleit
    - l[n=15762]: âne aller slahte valscheit.
  - lg@couplet[n=7882]:
    - l[n=15763]: sîn zwîvel und sîn arcwân
    - l[n=15764]: die wâren aber dô hin getân.
  - milestone[unit=chapter,n=25]
  - label[lg=deu-Latn]: Petitcrü
  - lg@couplet[n=7883]:
    - l[n=15765]: Tristan, Îsolde cumpanjûn,
    - l[n=15766]: dô er sî ze Carliûn
  - lg@couplet[n=7884]:
    - l[n=15767]: haete getragen an den stat
    - l[n=15768]: und geleistet dâ des sî 'n gebat,
  - lg@couplet[n=7885]:
    - l[n=15769]: er vuor des selben mâles
    - l[n=15770]: von Engelant ze Swâles
  - lg@couplet[n=7886]:
    - l[n=15771]: zem herzogen Gilâne.
    - l[n=15772]: der was dô wîbes âne
  - lg@couplet[n=7887]:
    - l[n=15773]: und was junc unde rîch,
    - l[n=15774]: vrî unde vrôlîch.
  - lg@couplet[n=7888]:
    - l[n=15775]: dem was er grôze willekomen.
    - l[n=15776]: der haete ouch ê von ime vernomen
  - lg@couplet[n=7889]:
    - l[n=15777]: vil manlîcher dinge
    - l[n=15778]: und vil seltsaener linge.
  - lg@couplet[n=7890]:
    - l[n=15779]: der was vil harte sêre
    - l[n=15780]: vervlizzen an sîn êre,
  - lg@couplet[n=7891]:
    - l[n=15781]: an sîne vröude, an sîn gemach.
    - l[n=15782]: an swelhem dinge er sich versach
  - lg@couplet[n=7892]:
    - l[n=15783]: daz sîn vröude waere,
    - l[n=15784]: des was er gevaere
  - lg@couplet[n=7893]:
    - l[n=15785]: und leite sînen vlîz dar an.
    - l[n=15786]: wan der trûraere Tristan
  - lg@couplet[n=7894]:
    - l[n=15787]: der was ze allen stunden
    - l[n=15788]: mit gedanken gebunden,
  - lg@couplet[n=7895]:
    - l[n=15789]: mit trahte und mit triure
    - l[n=15790]: umbe sîn âventiure.
  - lg@couplet[n=7896]:
    - l[n=15791]: Eines tages gevuogete daz,
    - l[n=15792]: daz Tristan bî Gilâne saz
  - lg@couplet[n=7897]:
    - l[n=15793]: in triure unde in trahte
    - l[n=15794]: und ersûfte ûzer ahte.
  - lg@couplet[n=7898]:
    - l[n=15795]: nû des wart Gilân gewar.
    - l[n=15796]: er gebôt, daz man im braehte dar
  - lg@couplet[n=7899]:
    - l[n=15797]: sîn hundelîn Petitcreiu,
    - l[n=15798]: sînes herzen spil von Avaliu
  - lg@couplet[n=7900]:
    - l[n=15799]: und sîner ougen gemach.
    - l[n=15800]: daz er gebôt, daz geschach.
  - lg@couplet[n=7901]:
    - l[n=15801]: ein purper edel unde rîch,
    - l[n=15802]: vremede unde wunderlîch
  - lg@couplet[n=7902]:
    - l[n=15803]: al nâch des tisches mâze breit
    - l[n=15804]: wart vür in ûf den tisch geleit,
  - lg@couplet[n=7903]:
    - l[n=15805]: ein hundelîn dar ûf getragen.
    - l[n=15806]: daz was gefeinet, hôrte ich sagen,
  - lg@couplet[n=7904]:
    - l[n=15807]: und wart dem herzogen gesant
    - l[n=15808]: ûz Avalûn, der feinen lant,
  - lg@couplet[n=7905]:
    - l[n=15809]: von einer gottinne
    - l[n=15810]: durch liebe und durch minne.
  - lg@couplet[n=7906]:
    - l[n=15811]: daz was mit solher wîsheit
    - l[n=15812]: an den zwein dingen ûf geleit,
  - lg@couplet[n=7907]:
    - l[n=15813]: an der varwe und an der craft,
    - l[n=15814]: daz zunge nie sô redehaft
  - lg@couplet[n=7908]:
    - l[n=15815]: noch herze nie sô wîse wart,
    - l[n=15816]: daz sîne schoene und sîn art
  - lg@couplet[n=7909]:
    - l[n=15817]: kunde beschrîben oder gesagen.
    - l[n=15818]: sîn varwe was in ein getragen
  - lg@couplet[n=7910]:
    - l[n=15819]: mit alsô vremedem liste,
    - l[n=15820]: daz nieman rehte wiste,
  - lg@couplet[n=7911]:
    - l[n=15821]: von welher varwe ez waere.
    - l[n=15822]: ez was sô missehaere,
  - lg@couplet[n=7912]:
    - l[n=15823]: als man ez gegen der bruste an sach,
    - l[n=15824]: daz nieman anders niht enjach,
  - lg@couplet[n=7913]:
    - l[n=15825]: ezn waere wîzer danne snê,
    - l[n=15826]: zen lanken grüener danne clê,
  - lg@couplet[n=7914]:
    - l[n=15827]: ein sîte rôter danne grân,
    - l[n=15828]: diu ander gelwer dan safrân.
  - lg@couplet[n=7915]:
    - l[n=15829]: unden gelîch lazûre,
    - l[n=15830]: obene was ein mixtûre
  - lg@couplet[n=7916]:
    - l[n=15831]: gemischet alsô schône in ein,
    - l[n=15832]: daz sich ir aller dekein
  - lg@couplet[n=7917]:
    - l[n=15833]: ûz vür daz andere dâ bôt.
    - l[n=15834]: dane was grüene noch rôt
  - lg@couplet[n=7918]:
    - l[n=15835]: noch wîz noch swarz noch gel noch blâ
    - l[n=15836]: und doch ein teil ir aller dâ,
  - lg@couplet[n=7919]:
    - l[n=15837]: ich meine rehte purperbrûn.
    - l[n=15838]: daz vremede werc von Avalûn
  - lg@couplet[n=7920]:
    - l[n=15839]: sach man ez widerhaeres an,
    - l[n=15840]: sone wart nie kein sô wîse man,
  - lg@couplet[n=7921]:
    - l[n=15841]: der sîne varwe erkande.
    - l[n=15842]: si was sô maneger hande
  - lg@couplet[n=7922]:
    - l[n=15843]: und sô gâr irrebaere,
    - l[n=15844]: als dâ kein varwe waere.
  - lg@couplet[n=7923]:
    - l[n=15845]: im gienc umbe sîn cregelîn
    - l[n=15846]: ein ketene, diu was guldîn.
  - lg@couplet[n=7924]:
    - l[n=15847]: dar an sô hienc ein schelle
    - l[n=15848]: sô süeze und sô helle,
  - lg@couplet[n=7925]:
    - l[n=15849]: dô ez sich rüeren began,
    - l[n=15850]: der trûraere Tristan
  - lg@couplet[n=7926]:
    - l[n=15851]: daz er sîner âventiure
    - l[n=15852]: an sorge unde an triure
  - lg@couplet[n=7927]:
    - l[n=15853]: ledic und âne gesaz
    - l[n=15854]: unde des leides gâr vergaz,
  - lg@couplet[n=7928]:
    - l[n=15855]: daz in durch Îsôte twanc.
    - l[n=15856]: sô süeze was der schellen clanc,
  - lg@couplet[n=7929]:
    - l[n=15857]: daz si nieman gehôrte,
    - l[n=15858]: sine benaeme im und zestôrte
  - lg@couplet[n=7930]:
    - l[n=15859]: sîne sorge und al sîn ungemach.
    - l[n=15860]: Tristan der hôrte unde sach
  - lg@couplet[n=7931]:
    - l[n=15861]: daz wunderlîche wunder an.
    - l[n=15862]: hunt unde schellen er began
  - lg@couplet[n=7932]:
    - l[n=15863]: bemerken unde betrahten,
    - l[n=15864]: ietwederz sunder ahten,
  - lg@couplet[n=7933]:
    - l[n=15865]: den hunt und sîne vremede hût,
    - l[n=15866]: die schellen unde ir süezen lût.
  - lg@couplet[n=7934]:
    - l[n=15867]: ir beider nam in wunder
    - l[n=15868]: und dûhte in doch hier under
  - lg@couplet[n=7935]:
    - l[n=15869]: daz wunder umbe daz hundelîn
    - l[n=15870]: vil michel wunderlîcher sîn
  - lg@couplet[n=7936]:
    - l[n=15871]: dan umbe den süezen schellen clanc,
    - l[n=15872]: der ime in sîn ôre sanc
  - lg@couplet[n=7937]:
    - l[n=15873]: und nam im sîne triure.
    - l[n=15874]: diz dûhte in âventiure,
  - lg@couplet[n=7938]:
    - l[n=15875]: daz er mit liehten ougen
    - l[n=15876]: sîner ougen lougen
  - lg@couplet[n=7939]:
    - l[n=15877]: an allen disen varwen vant
    - l[n=15878]: und ime ir keiniu was bekant,
  - lg@couplet[n=7940]:
    - l[n=15879]: swie vil er ir genaeme war.
    - l[n=15880]: er greif gevuoclîche dar
  - lg@couplet[n=7941]:
    - l[n=15881]: und streichete ez mit handen.
    - l[n=15882]: nu dûhte Tristanden,
  - lg@couplet[n=7942]:
    - l[n=15883]: dô er ez handelen began,
    - l[n=15884]: er griffe palmatsîden an,
  - lg@couplet[n=7943]:
    - l[n=15885]: sô linde was ez über al.
    - l[n=15886]: weder ez engrein noch enbal,
  - lg@couplet[n=7944]:
    - l[n=15887]: noch erzeigete ungebaerde nie,
    - l[n=15888]: swaz schimpfes man mit ime begie.
  - lg@couplet[n=7945]:
    - l[n=15889]: ouch enaz ez noch entranc niht,
    - l[n=15890]: als daz maere von im giht.
  - lg@couplet[n=7946]:
    - l[n=15891]: Nu daz ez dannen wart getragen,
    - l[n=15892]: Tristandes trûren und sîn clagen
  - lg@couplet[n=7947]:
    - l[n=15893]: daz was aber vrisch als ê
    - l[n=15894]: und aber sô vil der triure mê,
  - lg@couplet[n=7948]:
    - l[n=15895]: daz er alle sîne trahte,
    - l[n=15896]: die er gehaben mahte,
  - lg@couplet[n=7949]:
    - l[n=15897]: an die gedanke leite,
    - l[n=15898]: mit waz gevuocheite
  - lg@couplet[n=7950]:
    - l[n=15899]: oder mit welhen sinnen
    - l[n=15900]: er möhte gewinnen
  - lg@couplet[n=7951]:
    - l[n=15901]: sîner vrouwen der künigîn
    - l[n=15902]: Petitcreiu daz hundelîn,
  - lg@couplet[n=7952]:
    - l[n=15903]: durch daz ir senede swaere
    - l[n=15904]: al deste minner waere.
  - lg@couplet[n=7953]:
    - l[n=15905]: nune kunde er aber niht ersehen,
    - l[n=15906]: wie 'z iemer möhte geschehen
  - lg@couplet[n=7954]:
    - l[n=15907]: von bete oder von liste.
    - l[n=15908]: wan er daz vil wol wiste,
  - lg@couplet[n=7955]:
    - l[n=15909]: daz ez Gilân niht haete gegeben
    - l[n=15910]: âne eine vür sîn selbes leben
  - lg@couplet[n=7956]:
    - l[n=15911]: umbe kein guot, daz er ie gesach.
    - l[n=15912]: diu trahte und daz ungemach
  - lg@couplet[n=7957]:
    - l[n=15913]: daz lag im in dem herzen ie
    - l[n=15914]: und entete doch diu gelîche nie.
  - lg@couplet[n=7958]:
    - l[n=15915]: Als uns diu wâre istôrje seit
    - l[n=15916]: von Tristandes manheit,
  - lg@couplet[n=7959]:
    - l[n=15917]: sô was des selben mâles
    - l[n=15918]: dem lande ze Swâles
  - lg@couplet[n=7960]:
    - l[n=15919]: ein rise bî gesezzen,
    - l[n=15920]: hochvertic und vermezzen,
  - lg@couplet[n=7961]:
    - l[n=15921]: und haete ûf der rivâgen hûs
    - l[n=15922]: und hiez der Urgân li vilûs.
  - lg@couplet[n=7962]:
    - l[n=15923]: dem selben risen dem was Gilân
    - l[n=15924]: und sîn lant Swâles undertân
  - lg@couplet[n=7963]:
    - l[n=15925]: und solten ime den zins geben,
    - l[n=15926]: daz er daz lantliut lieze leben
  - lg@couplet[n=7964]:
    - l[n=15927]: âne nôt und âne leit.
    - l[n=15928]: hie mite wart in den hof geseit,
  - lg@couplet[n=7965]:
    - l[n=15929]: Urgân der rise der waere komen
    - l[n=15930]: und haete vür sich genomen,
  - lg@couplet[n=7966]:
    - l[n=15931]: daz sîn zins dâ solte sîn,
    - l[n=15932]: rinder, schâf unde swîn
  - lg@couplet[n=7967]:
    - l[n=15933]: und hiez daz vor im dannen jagen.
    - l[n=15934]: hie mite begunde ouch Gilân sagen
  - lg@couplet[n=7968]:
    - l[n=15935]: sînem vriunt Tristande maere.
    - l[n=15936]: wie dirre zins waere
  - lg@couplet[n=7969]:
    - l[n=15937]: mit gewalte und mit archeit
    - l[n=15938]: von allerêrste ûf geleit.
  - lg@couplet[n=7970]:
    - l[n=15939]: "'nu saget mir, hêrre' sprach Tristan"
    - l[n=15940]: "'ob ich iuch des benemen kan"
  - lg@couplet[n=7971]:
    - l[n=15941]: und iu gehilfe in kurzer zît,
    - l[n=15942]: daz ir des zinses ledic sît,
  - lg@couplet[n=7972]:
    - l[n=15943]: die wîle ir iemer sult geleben.
    - l[n=15944]: waz welt ir mir ze lône geben?'
  - lg@couplet[n=7973]:
    - l[n=15945]: "'entriuwen hêrre' sprach Gilân"
    - l[n=15946]: "'ich gibe iu gerne, swaz ich hân.'"
  - lg@couplet[n=7974]:
    - l[n=15947]: 'Tristan sprach aber dô vürbaz:'
    - l[n=15948]: "'hêrre, vertriuwet ir mir daz,"
  - lg@couplet[n=7975]:
    - l[n=15949]: mit swelher rede sô ich 'z getuo,
    - l[n=15950]: sô hilfe ich iu binamen dar zuo,
  - lg@couplet[n=7976]:
    - l[n=15951]: daz ir nâch kurzlîcher zît
    - l[n=15952]: Urgânes iemer ledic sît,
  - lg@couplet[n=7977]:
    - l[n=15953]: oder ich verliuse daz leben.'
    - l[n=15954]: "'entriuwen hêrre, ich sol iu geben,"
  - lg@couplet[n=7978]:
    - l[n=15955]: swes ir gemuotet' sprach Gilân;
    - l[n=15956]: "'swaz ir gebietet, deist getân.'"
  - lg@couplet[n=7979]:
    - l[n=15957]: er bôt im triuwe unde hant.
    - l[n=15958]: Tristande wart zehant besant
  - lg@couplet[n=7980]:
    - l[n=15959]: sîn ors und ouch sîn îsen.
    - l[n=15960]: hie mite bat er sich wîsen
  - lg@couplet[n=7981]:
    - l[n=15961]: hin, dâ des vâlandes barn
    - l[n=15962]: mit dem roube wider solte varn.
  - lg@couplet[n=7982]:
    - l[n=15963]: Tristan zehant gewîset wart
    - l[n=15964]: vil rehte ûf Urgânes vart
  - lg@couplet[n=7983]:
    - l[n=15965]: in einen harte wilden walt
    - l[n=15966]: und stiez der an des risen gewalt
  - lg@couplet[n=7984]:
    - l[n=15967]: des endes, dâ der roup ie
    - l[n=15968]: über eine brucke wider gie.
  - lg@couplet[n=7985]:
    - l[n=15969]: roup unde rise die kâmen sâ.
    - l[n=15970]: nu was ouch Tristan vor in dâ
  - lg@couplet[n=7986]:
    - l[n=15971]: und enlie den roup niht vürbaz gân.
    - l[n=15972]: nu daz der veige rise Urgân
  - lg@couplet[n=7987]:
    - l[n=15973]: werre an der brucke wart gewar,
    - l[n=15974]: er kêrte unstetelîche dar
  - lg@couplet[n=7988]:
    - l[n=15975]: mit einer harte langen
    - l[n=15976]: stehelînen stangen,
  - lg@couplet[n=7989]:
    - l[n=15977]: die truog er hôhe unde enbor.
    - l[n=15978]: nu er den ritter dâ vor
  - lg@couplet[n=7990]:
    - l[n=15979]: sô wol gewâfenden sach,
    - l[n=15980]: 'unwertlîch er im zuo sprach:'
  - lg@couplet[n=7991]:
    - l[n=15981]: "'vriunt ûf dem orse, wer sît ir?"
    - l[n=15982]: war umbe enlâzet ir mir
  - lg@couplet[n=7992]:
    - l[n=15983]: mîne habe niht über gân?
    - l[n=15984]: weiz got daz ir ez habet getân,
  - lg@couplet[n=7993]:
    - l[n=15985]: daz engât iu niuwan an daz leben
    - l[n=15986]: oder aber ir müezet iuch ergeben.'
  - lg@couplet[n=7994]:
    - l[n=15987]: 'der ûf dem orse sprach zehant:'
    - l[n=15988]: "'vriunt, ich bin Tristan genant."
  - lg@couplet[n=7995]:
    - l[n=15989]: weistû 's nu wol, nu vürhte ich
    - l[n=15990]: dîne stange unde dich
  - lg@couplet[n=7996]:
    - l[n=15991]: niht eine halbe bône.
    - l[n=15992]: von diu sô var vil schône
  - lg@couplet[n=7997]:
    - l[n=15993]: 'und wizze et waerlîche daz:'
    - l[n=15994]: dîn roup enkumet niht vürbaz,
  - lg@couplet[n=7998]:
    - l[n=15995]: als verre als ich 'z erweren kan.'
    - l[n=15996]: "'jâ' sprach der rise 'hêr Tristan,"
  - lg@couplet[n=7999]:
    - l[n=15997]: ir waenet haben bestanden
    - l[n=15998]: Môrolden von Îlanden,
  - lg@couplet[n=8000]:
    - l[n=15999]: mit dem ir iuwer vehte
    - l[n=16000]: mit grôzem unrehte
  - lg@couplet[n=8001]:
    - l[n=16001]: umbe niht zesamene truoget
    - l[n=16002]: und in durch hôhvart sluoget.
  - lg@couplet[n=8002]:
    - l[n=16003]: ouch enist ez niht umbe mich gewant
    - l[n=16004]: als umbe jenen von Îlant,
  - lg@couplet[n=8003]:
    - l[n=16005]: den ir mit schalle an kâmet
    - l[n=16006]: und ime die schoenen nâmet,
  - lg@couplet[n=8004]:
    - l[n=16007]: die blüejenden Îsolde,
    - l[n=16008]: die er bereden wolde.
  - lg@couplet[n=8005]:
    - l[n=16009]: nein nein, diu rivâge ist mîn hûs
    - l[n=16010]: und heize ich Urgân li vilûs.
  - lg@couplet[n=8006]:
    - l[n=16011]: wol balde von der strâzen!'
    - l[n=16012]: Hie mite begunde er mâzen
  - lg@couplet[n=8007]:
    - l[n=16013]: mit beiden sînen handen
    - l[n=16014]: die rihte wider Tristanden
  - lg@couplet[n=8008]:
    - l[n=16015]: einen wurf und einen swanc,
    - l[n=16016]: der was grôz unde lanc.
  - lg@couplet[n=8009]:
    - l[n=16017]: dem haete er sîne mâze
    - l[n=16018]: an der seige und an dem lâze
  - lg@couplet[n=8010]:
    - l[n=16019]: rehte in der merke gegeben,
    - l[n=16020]: daz er Tristande an sîn leben
  - lg@couplet[n=8011]:
    - l[n=16021]: solte sîn gegangen.
    - l[n=16022]: und alse er mit der stangen
  - lg@couplet[n=8012]:
    - l[n=16023]: hin z' ime begunde swenken,
    - l[n=16024]: Tristan begunde wenken.
  - lg@couplet[n=8013]:
    - l[n=16025]: und iedoch wancte er niht alsô,
    - l[n=16026]: er enwürfe ime daz ors dô
  - lg@couplet[n=8014]:
    - l[n=16027]: vor den goffen gâr enzwei.
    - l[n=16028]: der ungehiure rise erschrei
  - lg@couplet[n=8015]:
    - l[n=16029]: 'und rief Tristanden lachend an:'
    - l[n=16030]: "'sô gehelfe iu got, hêr Tristan!"
  - lg@couplet[n=8016]:
    - l[n=16031]: engâhet niht ze rîtene
    - l[n=16032]: geruochet mîn ze bîtene,
  - lg@couplet[n=8017]:
    - l[n=16033]: ob ich iuch müge ervlehen,
    - l[n=16034]: daz ir mich mîn lantlehen
  - lg@couplet[n=8018]:
    - l[n=16035]: mit genâden und mit êren
    - l[n=16036]: vürbaz lâzet kêren!'
  - lg@couplet[n=8019]:
    - l[n=16037]: Tristan erbeizete an daz gras,
    - l[n=16038]: wan ime daz ors erslagen was.
  - lg@couplet[n=8020]:
    - l[n=16039]: und mit dem sper sô kêrte er her.
    - l[n=16040]: er stach Urgâne mit dem sper
  - lg@couplet[n=8021]:
    - l[n=16041]: zem ougen eine wunden.
    - l[n=16042]: dâ was der veige vunden.
  - lg@couplet[n=8022]:
    - l[n=16043]: der ungehiure rise Urgân
    - l[n=16044]: er lie wol balde hine gân
  - lg@couplet[n=8023]:
    - l[n=16045]: des endes, dâ diu stange lac.
    - l[n=16046]: nu er die hant dar nâch gewac,
  - lg@couplet[n=8024]:
    - l[n=16047]: nu haete ouch Tristan sîn sper
    - l[n=16048]: von ime geworfen und kam her
  - lg@couplet[n=8025]:
    - l[n=16049]: gerüeret mit dem swerte.
    - l[n=16050]: er traf in, alse er gerte.
  - lg@couplet[n=8026]:
    - l[n=16051]: wan er sluoc ime die selben hant,
    - l[n=16052]: diu nâch der stange was gewant,
  - lg@couplet[n=8027]:
    - l[n=16053]: daz s' an der erden belac,
    - l[n=16054]: und gab im aber einen slac
  - lg@couplet[n=8028]:
    - l[n=16055]: zem schenkel unde kêrte dan.
    - l[n=16056]: Urgân der schadehafte man
  - lg@couplet[n=8029]:
    - l[n=16057]: greif mit der linken hant dernider,
    - l[n=16058]: die stangen zucte er aber wider
  - lg@couplet[n=8030]:
    - l[n=16059]: und lief an sînen anden.
    - l[n=16060]: er jagete Tristanden
  - lg@couplet[n=8031]:
    - l[n=16061]: under den boumen umbe
    - l[n=16062]: manege angestlîche crumbe.
  - lg@couplet[n=8032]:
    - l[n=16063]: Sus wart der vlôz alse grôz,
    - l[n=16064]: der von Urgânes wunden vlôz,
  - lg@couplet[n=8033]:
    - l[n=16065]: daz der vâlandes man
    - l[n=16066]: vil sêre vürhten began,
  - lg@couplet[n=8034]:
    - l[n=16067]: im solte von dem bluote
    - l[n=16068]: an crefte unde an muote
  - lg@couplet[n=8035]:
    - l[n=16069]: in kurzen zîten abe gân.
    - l[n=16070]: er lie roup unde ritter stân
  - lg@couplet[n=8036]:
    - l[n=16071]: und nam die hant, dâ er si vant,
    - l[n=16072]: und kêrte wider heim zehant
  - lg@couplet[n=8037]:
    - l[n=16073]: in sîne veste balde.
    - l[n=16074]: Tristan stuont in dem walde
  - lg@couplet[n=8038]:
    - l[n=16075]: bî sînem roube al eine.
    - l[n=16076]: sîn angest was niht cleine,
  - lg@couplet[n=8039]:
    - l[n=16077]: daz Urgân lebende dannen was.
    - l[n=16078]: er saz nider ûf daz gras
  - lg@couplet[n=8040]:
    - l[n=16079]: gedenkende unde trahtende,
    - l[n=16080]: in sînen sinnen ahtende,
  - lg@couplet[n=8041]:
    - l[n=16081]: sît daz er sîner taete
    - l[n=16082]: keine bewaerde haete
  - lg@couplet[n=8042]:
    - l[n=16083]: wan eine den zins unde den roup,
    - l[n=16084]: sone trüege in niht vür umbe ein loup
  - lg@couplet[n=8043]:
    - l[n=16085]: sîn angest und sîn arbeit,
    - l[n=16086]: die er dar an haete geleit,
  - lg@couplet[n=8044]:
    - l[n=16087]: und dâhte, im solte Gilân
    - l[n=16088]: sînes gelübedes abe gân,
  - lg@couplet[n=8045]:
    - l[n=16089]: als under in zwein was benant.
    - l[n=16090]: er kêrte ûf sînen wec zehant
  - lg@couplet[n=8046]:
    - l[n=16091]: und lief vil ebene ûf dem spor,
    - l[n=16092]: als Urgân was geloufen vor
  - lg@couplet[n=8047]:
    - l[n=16093]: und dâ diu erde und daz gras
    - l[n=16094]: mit bluote hin geverwet was.
  - lg@couplet[n=8048]:
    - l[n=16095]: Nû er zem castêle kam,
    - l[n=16096]: vil vlîzeclîche er war nam
  - lg@couplet[n=8049]:
    - l[n=16097]: Urgânes wâ unde wâ.
    - l[n=16098]: nune vand er weder in dâ
  - lg@couplet[n=8050]:
    - l[n=16099]: noch nieman, der ie leben gewan.
    - l[n=16100]: wan der versêrete man
  - lg@couplet[n=8051]:
    - l[n=16101]: der haete, als uns daz maere seit,
    - l[n=16102]: sîne verlorne hant geleit
  - lg@couplet[n=8052]:
    - l[n=16103]: ûf einen tisch in sînem sal
    - l[n=16104]: und was er von der burc ze tal
  - lg@couplet[n=8053]:
    - l[n=16105]: den berc geloufen wurze graben,
    - l[n=16106]: die er zen wunden solte haben,
  - lg@couplet[n=8054]:
    - l[n=16107]: an den er ouch wol wiste
    - l[n=16108]: die craft sîner geniste.
  - lg@couplet[n=8055]:
    - l[n=16109]: ouch haete er 'z alsô vor bedâht,
    - l[n=16110]: haete er die hant zem arme brâht
  - lg@couplet[n=8056]:
    - l[n=16111]: mit liste, den er wol kunde,
    - l[n=16112]: enzît und ê der stunde,
  - lg@couplet[n=8057]:
    - l[n=16113]: daz sî mitalle waere tôt,
    - l[n=16114]: er waere wol von dirre nôt
  - lg@couplet[n=8058]:
    - l[n=16115]: âne ouge mit der hant genesen.
    - l[n=16116]: nu ensolte des niht wesen,
  - lg@couplet[n=8059]:
    - l[n=16117]: wan Tristan der kam iesâ
    - l[n=16118]: unde ersach die hant dâ.
  - lg@couplet[n=8060]:
    - l[n=16119]: und alse er s' âne wer dâ vant,
    - l[n=16120]: der nam s' und kêrte dan zehant
  - lg@couplet[n=8061]:
    - l[n=16121]: reht alse er ouch was komen dar.
    - l[n=16122]: Urgân kam wider und wart gewar,
  - lg@couplet[n=8062]:
    - l[n=16123]: daz er die hant haete verlorn.
    - l[n=16124]: ime was leide unde zorn.
  - lg@couplet[n=8063]:
    - l[n=16125]: sîn arzenîe warf er nider,
    - l[n=16126]: er kêrte nâch Tristande wider.
  - lg@couplet[n=8064]:
    - l[n=16127]: der was hin über die brucke komen
    - l[n=16128]: und haete guote war genomen,
  - lg@couplet[n=8065]:
    - l[n=16129]: daz er nâch ime gerüeret kam.
    - l[n=16130]: des risen hant er balde nam,
  - lg@couplet[n=8066]:
    - l[n=16131]: under einen ronen er si barc.
    - l[n=16132]: alrêrste was sîn angest starc
  - lg@couplet[n=8067]:
    - l[n=16133]: zuo dem ungehiuren man,
    - l[n=16134]: wan dâ enwas kein zwîvel an,
  - lg@couplet[n=8068]:
    - l[n=16135]: 'ezn müese ir eines tôt sîn:'
    - l[n=16136]: eintweder des risen oder sîn.
  - lg@couplet[n=8069]:
    - l[n=16137]: er kêrte gein der brucke her
    - l[n=16138]: unde begegente im mit dem sper.
  - lg@couplet[n=8070]:
    - l[n=16139]: daz stach er ûf in, daz ez brach.
    - l[n=16140]: und al zehant daz er gestach,
  - lg@couplet[n=8071]:
    - l[n=16141]: sô was ouch der vertâne iesâ
    - l[n=16142]: Urgân mit sîner stangen dâ.
  - lg@couplet[n=8072]:
    - l[n=16143]: 'sô gîteclîche er ûf in sluoc:'
    - l[n=16144]: wan daz der slac verre über truoc,
  - lg@couplet[n=8073]:
    - l[n=16145]: waere er von êre gewesen,
    - l[n=16146]: ern waere niemer genesen.
  - lg@couplet[n=8074]:
    - l[n=16147]: nu half aber ime, daz er genas,
    - l[n=16148]: daz sîn Urgân sô girec was.
  - lg@couplet[n=8075]:
    - l[n=16149]: wan er was ime ze nâhe komen
    - l[n=16150]: und haete sînen swanc genomen
  - lg@couplet[n=8076]:
    - l[n=16151]: ze verre hinder ime hin dan.
    - l[n=16152]: ê dô der ungehiure man
  - lg@couplet[n=8077]:
    - l[n=16153]: die stangen haete wider gezogen,
    - l[n=16154]: dô haete im Tristan an erlogen
  - lg@couplet[n=8078]:
    - l[n=16155]: einen stich zem ougen.
    - l[n=16156]: er stach im âne lougen
  - lg@couplet[n=8079]:
    - l[n=16157]: in sîn ander ouge einen stich.
    - l[n=16158]: hie mite sluoc Urgân umbe sich
  - lg@couplet[n=8080]:
    - l[n=16159]: als mit rehte ein blinder man.
    - l[n=16160]: er gieng ez sô mit slegen an,
  - lg@couplet[n=8081]:
    - l[n=16161]: daz Tristan vlôch hin von im stân
    - l[n=16162]: und liez in slahende umbe gân
  - lg@couplet[n=8082]:
    - l[n=16163]: mit sîner linken hende.
    - l[n=16164]: sus kam, daz er dem ende
  - lg@couplet[n=8083]:
    - l[n=16165]: sô nâhen sînen trit genam,
    - l[n=16166]: daz Tristan dar gerüeret kam
  - lg@couplet[n=8084]:
    - l[n=16167]: und leite an dise ritterschaft
    - l[n=16168]: alle sîne maht und sîne craft.
  - lg@couplet[n=8085]:
    - l[n=16169]: er ruorte snellîche hin,
    - l[n=16170]: mit beiden handen kêrte er in
  - lg@couplet[n=8086]:
    - l[n=16171]: von der brucken an den val.
    - l[n=16172]: er stiez in obene hin ze tal,
  - lg@couplet[n=8087]:
    - l[n=16173]: daz der ungehiure last
    - l[n=16174]: an dem velse aller zebrast.
  - lg@couplet[n=8088]:
    - l[n=16175]: Hie mite nam aber Tristan,
    - l[n=16176]: der sigesaelige man,
  - lg@couplet[n=8089]:
    - l[n=16177]: sîne hant und lie hine gân
    - l[n=16178]: und kam vil schiere, dâ Gilân
  - lg@couplet[n=8090]:
    - l[n=16179]: der herzoge gegen im reit.
    - l[n=16180]: dem was vil inneclîche leit,
  - lg@couplet[n=8091]:
    - l[n=16181]: daz sich Tristan ie an genam
    - l[n=16182]: und ie ze disem kampfe kam.
  - lg@couplet[n=8092]:
    - l[n=16183]: wan ime gâr ungedâht was,
    - l[n=16184]: daz er genaese, als er genas.
  - lg@couplet[n=8093]:
    - l[n=16185]: und alse er in zuo loufen sach,
    - l[n=16186]: 'vrôlîchen er im zuo sprach:'
  - lg@couplet[n=8094]:
    - l[n=16187]: "'â bien venjanz, gentil Tristan!"
    - l[n=16188]: saeliger man, nu saget an,
  - lg@couplet[n=8095]:
    - l[n=16189]: wie stât ez iu? sît ir gesunt?'
    - l[n=16190]: nu liez in Tristan sâ zestunt
  - lg@couplet[n=8096]:
    - l[n=16191]: die tôten hant des risen sehen
    - l[n=16192]: und seite im, alse ez was geschehen,
  - lg@couplet[n=8097]:
    - l[n=16193]: sîn gelücke und sîne linge
    - l[n=16194]: an allem disem dinge.
  - lg@couplet[n=8098]:
    - l[n=16195]: des wart Gilân harte vrô.
    - l[n=16196]: hin wider zer brucken riten si dô
  - lg@couplet[n=8099]:
    - l[n=16197]: und vunden, alse in was geseit,
    - l[n=16198]: nâch Tristandes wârheit
  - lg@couplet[n=8100]:
    - l[n=16199]: einen zervallenen man
    - l[n=16200]: und sâhen den ze wunder an.
  - lg@couplet[n=8101]:
    - l[n=16201]: hie mite sô kêrten si hin.
    - l[n=16202]: den roup den triben sî vor in
  - lg@couplet[n=8102]:
    - l[n=16203]: vrôlîche wider in daz lant.
    - l[n=16204]: hie von wart michel schal zehant
  - lg@couplet[n=8103]:
    - l[n=16205]: ze Swâles in dem lande.
    - l[n=16206]: man sagete dâ Tristande
  - lg@couplet[n=8104]:
    - l[n=16207]: prîs unde lop und êre.
    - l[n=16208]: der drîer wart nie mêre
  - lg@couplet[n=8105]:
    - l[n=16209]: in dem lande geseit
    - l[n=16210]: von eines mannes manheit.
  - lg@couplet[n=8106]:
    - l[n=16211]: Nu Gilân unde Tristan,
    - l[n=16212]: der sigesaelige man,
  - lg@couplet[n=8107]:
    - l[n=16213]: hin wider ze hûse kâmen,
    - l[n=16214]: ze handen aber genâmen
  - lg@couplet[n=8108]:
    - l[n=16215]: ir gelücke unde ir maere,
    - l[n=16216]: Tristan der wunderaere
  - lg@couplet[n=8109]:
    - l[n=16217]: 'der sprach zem herzogen zehant:'
    - l[n=16218]: "'herzoge hêrre, sît gemant"
  - lg@couplet[n=8110]:
    - l[n=16219]: der triuwen unde der sicherheit,
    - l[n=16220]: als under uns wart ûf geleit
  - lg@couplet[n=8111]:
    - l[n=16221]: und alse ir lobetet wider mich.'
    - l[n=16222]: "Gilân sprach: 'hêrre, daz tuon ich"
  - lg@couplet[n=8112]:
    - l[n=16223]: 'vil harte gerne. saget mir:'
    - l[n=16224]: waz ist iu liep? wes muotet ir?'
  - lg@couplet[n=8113]:
    - l[n=16225]: "'hêrre Gilân, ich muote iu,"
    - l[n=16226]: daz ir mir gebet Petitcreiu.'
  - lg@couplet[n=8114]:
    - l[n=16227]: "Gilân sprach aber: 'sô râte ich baz.'"
    - l[n=16228]: "Tristan sprach: 'lât hoeren waz.'"
  - lg@couplet[n=8115]:
    - l[n=16229]: "'dâ lât ir mir daz hundelîn"
    - l[n=16230]: und nemet die schoenen swester mîn
  - lg@couplet[n=8116]:
    - l[n=16231]: und zuo z' ir halbez daz ich hân.'
    - l[n=16232]: "'nein hêrre herzoge Gilân,"
  - lg@couplet[n=8117]:
    - l[n=16233]: weset der triuwen gemant.
    - l[n=16234]: wan elliu rîche und elliu lant
  - lg@couplet[n=8118]:
    - l[n=16235]: diu naeme ich zwâre niht dervür,
    - l[n=16236]: der mir ez lieze an mîne kür.
  - lg@couplet[n=8119]:
    - l[n=16237]: ich sluog Urgânen li viliu
    - l[n=16238]: durch niht wan durch Petitcreiu.'
  - lg@couplet[n=8120]:
    - l[n=16239]: "'entriuwen mîn hêr Tristan,"
    - l[n=16240]: lît iuwer wille baz hier an,
  - lg@couplet[n=8121]:
    - l[n=16241]: dan alse ich iu hân vür geleit,
    - l[n=16242]: sô loese ich mîne wârheit
  - lg@couplet[n=8122]:
    - l[n=16243]: und leiste, swaz iu lieb ist.
    - l[n=16244]: ine wil niemer valsch noch list
  - lg@couplet[n=8123]:
    - l[n=16245]: gewenden noch getuon hie zuo.
    - l[n=16246]: swie rehte ungerne ich 'z tuo,
  - lg@couplet[n=8124]:
    - l[n=16247]: swaz ir gebietet, daz sol sîn.'
    - l[n=16248]: hie mite hiez er daz hundelîn
  - lg@couplet[n=8125]:
    - l[n=16249]: vür sich und vür Tristanden tragen.
    - l[n=16250]: "'seht' sprach er 'hêrre, ich wil iu sagen"
  - lg@couplet[n=8126]:
    - l[n=16251]: und wil iu sweren einen eit
    - l[n=16252]: ûf alle mîne saelekeit,
  - lg@couplet[n=8127]:
    - l[n=16253]: daz ich des niht gehaben kan
    - l[n=16254]: noch nie sô liebes niht gewan
  - lg@couplet[n=8128]:
    - l[n=16255]: âne mîn êre und mîn leben,
    - l[n=16256]: ine wolte ez iu vil gerner geben
  - lg@couplet[n=8129]:
    - l[n=16257]: dan mînen hunt Petitcreiu.
    - l[n=16258]: nu nemet in hin und habet in iu.
  - lg@couplet[n=8130]:
    - l[n=16259]: got lâze in iu ze vröuden komen!
    - l[n=16260]: ir habet mir zwâre an ime benomen
  - lg@couplet[n=8131]:
    - l[n=16261]: daz beste mîner ougen spil
    - l[n=16262]: und mînes herzen wunne vil.'
  - lg@couplet[n=8132]:
    - l[n=16263]: Tristan dô er daz hundelîn
    - l[n=16264]: gewan in die gewalt sîn,
  - lg@couplet[n=8133]:
    - l[n=16265]: ern haete waerlîche
    - l[n=16266]: Rôme und elliu rîche,
  - lg@couplet[n=8134]:
    - l[n=16267]: elliu lant und elliu mer
    - l[n=16268]: derwider niht g' ahtet ein ber.
  - lg@couplet[n=8135]:
    - l[n=16269]: sîn herze dazn wart nie sô vrô
    - l[n=16270]: âne mit Îsolde alse dô.
  - lg@couplet[n=8136]:
    - l[n=16271]: ze sîner heinlîche er gewan
    - l[n=16272]: von Gâles einen spilman
  - lg@couplet[n=8137]:
    - l[n=16273]: gevüegen unde wîsen.
    - l[n=16274]: den begunde er underwîsen
  - lg@couplet[n=8138]:
    - l[n=16275]: der vuoge unde der sinne,
    - l[n=16276]: wie er 'z der küniginne,
  - lg@couplet[n=8139]:
    - l[n=16277]: der schoenen Îsolde
    - l[n=16278]: z' ir vröuden bringen solde.
  - lg@couplet[n=8140]:
    - l[n=16279]: er verband ez dem Gâlotten
    - l[n=16280]: wîsliche in sîner rotten.
  - lg@couplet[n=8141]:
    - l[n=16281]: er schreip brieve unde sande ir die
    - l[n=16282]: und enbôt ir, wâ unde wie
  - lg@couplet[n=8142]:
    - l[n=16283]: er ez durch si haete bejaget.
    - l[n=16284]: der spilman, alse im was gesaget
  - lg@couplet[n=8143]:
    - l[n=16285]: und alse er underwîset wart,
    - l[n=16286]: alsô kêrte er ûf sîne vart
  - lg@couplet[n=8144]:
    - l[n=16287]: und kam alsô ze Tintajêl
    - l[n=16288]: in des küneges Markes castêl,
  - lg@couplet[n=8145]:
    - l[n=16289]: daz ime ûf sîner strâze nie
    - l[n=16290]: an keinen dingen missegie.
  - lg@couplet[n=8146]:
    - l[n=16291]: Brangaenen die gesprach er,
    - l[n=16292]: hunt unde brieve antwurte er der.
  - lg@couplet[n=8147]:
    - l[n=16293]: diu antwurte ez Îsôte.
    - l[n=16294]: Îsôt besach genôte
  - lg@couplet[n=8148]:
    - l[n=16295]: samet unde sunder
    - l[n=16296]: daz wunderlîche wunder,
  - lg@couplet[n=8149]:
    - l[n=16297]: daz s' an dem hundelîne vant.
    - l[n=16298]: dem spilman gab sî zehant
  - lg@couplet[n=8150]:
    - l[n=16299]: ze lône und ze solde
    - l[n=16300]: zehen marc von golde.
  - lg@couplet[n=8151]:
    - l[n=16301]: Si schreip unde sande
    - l[n=16302]: brieve unde enbôt Tristande
  - lg@couplet[n=8152]:
    - l[n=16303]: vlîzeclîchen unde starke,
    - l[n=16304]: daz ime ir hêrre Marke
  - lg@couplet[n=8153]:
    - l[n=16305]: holt unde willic waere
    - l[n=16306]: noch hin z' im dirre maere
  - lg@couplet[n=8154]:
    - l[n=16307]: niemer war genaeme.
    - l[n=16308]: daz er binamen kaeme.
  - lg@couplet[n=8155]:
    - l[n=16309]: si haete ez allez hin geleit.
    - l[n=16310]: Tristan tete, alse im wart geseit.
  - lg@couplet[n=8156]:
    - l[n=16311]: er kêrte wider heim zehant.
    - l[n=16312]: künec unde hof, liut unde lant
  - lg@couplet[n=8157]:
    - l[n=16313]: die buten im aber êre als ê.
    - l[n=16314]: êren dern wart ime nie mê
  - lg@couplet[n=8158]:
    - l[n=16315]: da ze hove erboten danne dô
    - l[n=16316]: wan sô vil, daz im Marjodô
  - lg@couplet[n=8159]:
    - l[n=16317]: êre ûzerthalp des herzen bôt
    - l[n=16318]: und sîn gewete petit Melôt.
  - lg@couplet[n=8160]:
    - l[n=16319]: die sîne vînde ê wâren,
    - l[n=16320]: swaz êren ime die bâren,
  - lg@couplet[n=8161]:
    - l[n=16321]: dâ was vil lützel êren bî.
    - l[n=16322]: 'hie sprechet alle, wie dem sî:'
  - lg@couplet[n=8162]:
    - l[n=16323]: dâ diu samblanze geschiht,
    - l[n=16324]: weder ist ez êre oder niht?
  - lg@couplet[n=8163]:
    - l[n=16325]: ich spriche nein unde jâ.
    - l[n=16326]: nein unde jâ sint beidiu dâ.
  - lg@couplet[n=8164]:
    - l[n=16327]: nein an jenem, der si birt,
    - l[n=16328]: jâ an disem, dem si wirt.
  - lg@couplet[n=8165]:
    - l[n=16329]: diu zwei sint beide an disen zwein,
    - l[n=16330]: man vindet dâ jâ unde nein.
  - lg@couplet[n=8166]:
    - l[n=16331]: waz ist der rede nu mêre?
    - l[n=16332]: ez ist êre âne êre.
  - lg@couplet[n=8167]:
    - l[n=16333]: Nu seite Îsôt diu künigîn
    - l[n=16334]: ir hêrren umbe daz hundelîn,
  - lg@couplet[n=8168]:
    - l[n=16335]: ir muoter haete ez ir gesant,
    - l[n=16336]: diu wîse künegîn von Îlant,
  - lg@couplet[n=8169]:
    - l[n=16337]: und haete im heizen machen
    - l[n=16338]: von kostlîchen sachen,
  - lg@couplet[n=8170]:
    - l[n=16339]: von gesmîde und von golde,
    - l[n=16340]: als man ez wünschen solde,
  - lg@couplet[n=8171]:
    - l[n=16341]: ein wunneclîchez hûselîn
    - l[n=16342]: und was im dâ gespreitet în
  - lg@couplet[n=8172]:
    - l[n=16343]: ein rîcher pfelle, ûf dem ez lac.
    - l[n=16344]: sus was ez naht unde tac
  - lg@couplet[n=8173]:
    - l[n=16345]: offenlîchen unde tougen
    - l[n=16346]: Îsolde vor den ougen.
  - lg@couplet[n=8174]:
    - l[n=16347]: si haete die gewonheit,
    - l[n=16348]: swâ sô si was, swar sô si reit,
  - lg@couplet[n=8175]:
    - l[n=16349]: dane kam ez ûz ir ougen nie.
    - l[n=16350]: man vuorte ez oder truog ez ie,
  - lg@couplet[n=8176]:
    - l[n=16351]: dâ sî 'z mit ougen ane sach.
    - l[n=16352]: und entete daz durch dekein gemach.
  - lg@couplet[n=8177]:
    - l[n=16353]: si tete ez, als uns diz maere seit,
    - l[n=16354]: ze niuwenne ir senede leit
  - lg@couplet[n=8178]:
    - l[n=16355]: und ze liebe Tristande,
    - l[n=16356]: der 'z ir durch liebe sande.
  - lg@couplet[n=8179]:
    - l[n=16357]: sine haete kein gemach dervan.
    - l[n=16358]: ir senfte dern lac niht dar an.
  - lg@couplet[n=8180]:
    - l[n=16359]: Wan diu getriuwe künigîn
    - l[n=16360]: dâ mite daz ir daz hundelîn
  - lg@couplet[n=8181]:
    - l[n=16361]: zem allerêrsten kam
    - l[n=16362]: und sî die schellen vernam,
  - lg@couplet[n=8182]:
    - l[n=16363]: von der s' ir triure vergaz,
    - l[n=16364]: iesâ betrahtete si daz,
  - lg@couplet[n=8183]:
    - l[n=16365]: daz ir vriunt Tristan waere
    - l[n=16366]: durch sî beladen mit swaere,
  - lg@couplet[n=8184]:
    - l[n=16367]: 'und gedâhte ouch iesâ wider sich:'
    - l[n=16368]: "'ohî ohî! und vröuwe ich mich,"
  - lg@couplet[n=8185]:
    - l[n=16369]: wie tuon ich ungetriuwe sô?
    - l[n=16370]: war umbe wirde ich iemer vrô
  - lg@couplet[n=8186]:
    - l[n=16371]: dekeine stunde und keine vrist,
    - l[n=16372]: die wîle er durch mich trûric ist,
  - lg@couplet[n=8187]:
    - l[n=16373]: der sîne vröude und sîn leben
    - l[n=16374]: durch mich ze triure hât gegeben?
  - lg@couplet[n=8188]:
    - l[n=16375]: wes mac ich mich gevröun âne in,
    - l[n=16376]: des triure und des vröude ich bin?
  - lg@couplet[n=8189]:
    - l[n=16377]: war umbe erlache ich iemer,
    - l[n=16378]: sît daz sîn herze niemer
  - lg@couplet[n=8190]:
    - l[n=16379]: dekein gemach gehaben kan,
    - l[n=16380]: mîn herze daz ensî dar an?
  - lg@couplet[n=8191]:
    - l[n=16381]: ern hât niht lebenes niuwan mîn.
    - l[n=16382]: solt ich âne in nu lebende sîn
  - lg@couplet[n=8192]:
    - l[n=16383]: vrô unde vröudebaere
    - l[n=16384]: und daz er trûric waere?
  - lg@couplet[n=8193]:
    - l[n=16385]: nune welle got der guote,
    - l[n=16386]: daz ich in mînem muote
  - lg@couplet[n=8194]:
    - l[n=16387]: iemer vröude âne in gehabe!'
    - l[n=16388]: hie mite brach sî die schellen abe
  - lg@couplet[n=8195]:
    - l[n=16389]: und lie die ketene dar an.
    - l[n=16390]: hie verlôs ouch diu schelle van
  - lg@couplet[n=8196]:
    - l[n=16391]: al ir reht und al ir craft.
    - l[n=16392]: sine was nie mere lûthaft
  - lg@couplet[n=8197]:
    - l[n=16393]: reht in ir tugende als ê.
    - l[n=16394]: man saget, daz si niemer mê
  - lg@couplet[n=8198]:
    - l[n=16395]: erlaschte noch zestôrte,
    - l[n=16396]: swie vil man sî gehôrte,
  - lg@couplet[n=8199]:
    - l[n=16397]: dekeines herzen swaere.
    - l[n=16398]: daz was Îsôte unmaere,
  - lg@couplet[n=8200]:
    - l[n=16399]: sine wolte doch niht vrô sîn.
    - l[n=16400]: diu getriuwe staete senedaerîn,
  - lg@couplet[n=8201]:
    - l[n=16401]: diu haete ir vröude unde ir leben
    - l[n=16402]: sene unde Tristande ergeben.
  - milestone[unit=chapter,n=26]
  - label[lg=deu-Latn]: Die Verbannung
  - lg@couplet[n=8202]:
    - l[n=16403]: Aber haete Tristan unde Îsôt
    - l[n=16404]: überwunden ir sorge unde ir nôt
  - lg@couplet[n=8203]:
    - l[n=16405]: und wâren aber des hoves wol.
    - l[n=16406]: der hof was aber ir êren vol.
  - lg@couplet[n=8204]:
    - l[n=16407]: ir beider lobes enwart niemê.
    - l[n=16408]: si wâren aber heinlîch als ê
  - lg@couplet[n=8205]:
    - l[n=16409]: ir beider hêrren Marke.
    - l[n=16410]: ouch hâlen sî sich starke.
  - lg@couplet[n=8206]:
    - l[n=16411]: wan sô s' ir state under in zwein
    - l[n=16412]: niht wol mohten gehaben inein,
  - lg@couplet[n=8207]:
    - l[n=16413]: sô dûhte sî der wille guot,
    - l[n=16414]: der gelieben dicke sanfte tuot.
  - lg@couplet[n=8208]:
    - l[n=16415]: der trost und der gedinge,
    - l[n=16416]: wie man daz vollebringe,
  - lg@couplet[n=8209]:
    - l[n=16417]: dar an daz herze danne lît,
    - l[n=16418]: daz gibet dem herzen alle zît
  - lg@couplet[n=8210]:
    - l[n=16419]: lebende lust und blüende craft.
    - l[n=16420]: diz ist diu rehte trûtschaft,
  - lg@couplet[n=8211]:
    - l[n=16421]: diz sint die besten sinne
    - l[n=16422]: an liebe und an der minne.
  - lg@couplet[n=8212]:
    - l[n=16423]: swâ man der tât niht haben müge,
    - l[n=16424]: da nâch als ez der minne tüge,
  - lg@couplet[n=8213]:
    - l[n=16425]: daz man ir gerne habe rât
    - l[n=16426]: und neme den willen vür die tât.
  - lg@couplet[n=8214]:
    - l[n=16427]: swâ der gewisse wille sî,
    - l[n=16428]: dâ ensî diu guote state bî,
  - lg@couplet[n=8215]:
    - l[n=16429]: man sol gelangen stillen
    - l[n=16430]: mit dem gewissen willen.
  - lg@couplet[n=8216]:
    - l[n=16431]: gespilen unde gesellen
    - l[n=16432]: die ensulen niemêr gewellen,
  - lg@couplet[n=8217]:
    - l[n=16433]: daz in diu state widerseit,
    - l[n=16434]: oder si wellent al ir leit.
  - lg@couplet[n=8218]:
    - l[n=16435]: sô man enmac, der danne wil,
    - l[n=16436]: daz ist ein harte unwaege spil.
  - lg@couplet[n=8219]:
    - l[n=16437]: 'sô man wol müge, sô welle:'
    - l[n=16438]: daz ist guot spilgevelle,
  - lg@couplet[n=8220]:
    - l[n=16439]: dane lît niht herzeleides an.
    - l[n=16440]: die gespiln Îsôt und Tristan
  - lg@couplet[n=8221]:
    - l[n=16441]: sô sî der state niht mohten hân,
    - l[n=16442]: sô liezen sî die state gân
  - lg@couplet[n=8222]:
    - l[n=16443]: mit dem gemeinen willen hin.
    - l[n=16444]: der wille der sleich under in
  - lg@couplet[n=8223]:
    - l[n=16445]: lieplîchen unde suoze
    - l[n=16446]: in micheler unmuoze.
  - lg@couplet[n=8224]:
    - l[n=16447]: gemeine liebe, gemeiner muot
    - l[n=16448]: die dûhten sî süeze unde guot.
  - lg@couplet[n=8225]:
    - l[n=16449]: die gelieben die hâlen
    - l[n=16450]: ir liebe z' allen mâlen
  - lg@couplet[n=8226]:
    - l[n=16451]: vor dem hove und vor Marke
    - l[n=16452]: als verre und alse starke,
  - lg@couplet[n=8227]:
    - l[n=16453]: sô sî diu blinde liebe lie,
    - l[n=16454]: diu mit in beiden umbe gie.
  - lg@couplet[n=8228]:
    - l[n=16455]: Nu ist aber der minnen arcwân
    - l[n=16456]: 'und sîn sâme alsô vertân:'
  - lg@couplet[n=8229]:
    - l[n=16457]: swâ sô er hin geworfen wirt,
    - l[n=16458]: daz er diu wurzelîn gebirt,
  - lg@couplet[n=8230]:
    - l[n=16459]: dâ ist er alsô vrühtic,
    - l[n=16460]: sô biric und sô zühtic,
  - lg@couplet[n=8231]:
    - l[n=16461]: die wîle er keine viuhte hât,
    - l[n=16462]: daz er dâ kûme zegât
  - lg@couplet[n=8232]:
    - l[n=16463]: und joch niemer mac zegân.
    - l[n=16464]: Der unmüezege arcwân
  - lg@couplet[n=8233]:
    - l[n=16465]: der begunde aber genôte
    - l[n=16466]: an Tristande unde Îsôte
  - lg@couplet[n=8234]:
    - l[n=16467]: sînen wuocher bern unde spil.
    - l[n=16468]: dâ was der viuhte gâr ze vil
  - lg@couplet[n=8235]:
    - l[n=16469]: der süezen gebaerde,
    - l[n=16470]: an der man die bewaerde
  - lg@couplet[n=8236]:
    - l[n=16471]: der minne z' allen zîten sach.
    - l[n=16472]: 'er haete vil wâr, der dâ sprach:'
  - lg@couplet[n=8237]:
    - l[n=16473]: swie man es hüetende sî,
    - l[n=16474]: si sint doch gerne ein ander bî,
  - lg@couplet[n=8238]:
    - l[n=16475]: daz ouge bî dem herzen,
    - l[n=16476]: der vinger bî dem smerzen.
  - lg@couplet[n=8239]:
    - l[n=16477]: des herzen leitesterne
    - l[n=16478]: die schâchent vil gerne
  - lg@couplet[n=8240]:
    - l[n=16479]: dar, dar daz herze ist gewant.
    - l[n=16480]: Ouch gât der vinger und diu hant
  - lg@couplet[n=8241]:
    - l[n=16481]: vil dicke und ze maneger zît
    - l[n=16482]: des endes, dâ der smerze lît.
  - lg@couplet[n=8242]:
    - l[n=16483]: als tâten die gelieben ie.
    - l[n=16484]: sine mohten noch enkunden nie
  - lg@couplet[n=8243]:
    - l[n=16485]: durch keine ir angest verlân,
    - l[n=16486]: sine bûweten den arcwân
  - lg@couplet[n=8244]:
    - l[n=16487]: mit manegem süezem blicke
    - l[n=16488]: vil ofte und alze dicke.
  - lg@couplet[n=8245]:
    - l[n=16489]: wan leider, alse ich iezuo las,
    - l[n=16490]: des herzen vriunt, daz ouge, was
  - lg@couplet[n=8246]:
    - l[n=16491]: gewendet nâch dem herzen ie,
    - l[n=16492]: diu hant ie nâch dem smerzen gie.
  - lg@couplet[n=8247]:
    - l[n=16493]: si begunden dicke under in zwein
    - l[n=16494]: ir ougen unde ir herze in ein
  - lg@couplet[n=8248]:
    - l[n=16495]: mit blicken sô verstricken,
    - l[n=16496]: daz sî sich ûz ir blicken
  - lg@couplet[n=8249]:
    - l[n=16497]: oft und ze manegen stunden
    - l[n=16498]: nie sô verrihten kunden,
  - lg@couplet[n=8250]:
    - l[n=16499]: Marke envünde ie dar inne
    - l[n=16500]: den balsemen der minne.
  - lg@couplet[n=8251]:
    - l[n=16501]: durch daz er nam ir allez war.
    - l[n=16502]: sîn ouge daz stuont allez dar.
  - lg@couplet[n=8252]:
    - l[n=16503]: er sach vil dicke tougen
    - l[n=16504]: die warheit in ir ougen
  - lg@couplet[n=8253]:
    - l[n=16505]: und anders aber an nihte
    - l[n=16506]: niwan an ir gesihte.
  - lg@couplet[n=8254]:
    - l[n=16507]: daz was sô rehte minneclîch,
    - l[n=16508]: sô süeze und alsô senerîch,
  - lg@couplet[n=8255]:
    - l[n=16509]: daz ez im an sîn herze gie
    - l[n=16510]: und solhen zorn dâ von gevie,
  - lg@couplet[n=8256]:
    - l[n=16511]: solhen nît und solhen haz,
    - l[n=16512]: daz er diz unde daz,
  - lg@couplet[n=8257]:
    - l[n=16513]: zwîvel unde arcwân
    - l[n=16514]: allez z' einer hant lie gân.
  - lg@couplet[n=8258]:
    - l[n=16515]: im haete leit unde zorn
    - l[n=16516]: sinne unde mâze verlorn.
  - lg@couplet[n=8259]:
    - l[n=16517]: ez was sîner sinne ein tôt,
    - l[n=16518]: daz sîn herzeliep Îsôt
  - lg@couplet[n=8260]:
    - l[n=16519]: ieman solte meinen
    - l[n=16520]: mit triuwen wan in einen.
  - lg@couplet[n=8261]:
    - l[n=16521]: wan ime was ie genôte
    - l[n=16522]: niht dinges vor Îsôte
  - lg@couplet[n=8262]:
    - l[n=16523]: und was ie dar an staete.
    - l[n=16524]: swaz zornes er haete,
  - lg@couplet[n=8263]:
    - l[n=16525]: sô was im ie sîn liebez wîp
    - l[n=16526]: liep unde lieber dan sîn lîp.
  - lg@couplet[n=8264]:
    - l[n=16527]: swie liep si' m aber waere,
    - l[n=16528]: doch brahte in disiu swaere
  - lg@couplet[n=8265]:
    - l[n=16529]: und diz vil tobelîche leit
    - l[n=16530]: in alsô groze tobeheit,
  - lg@couplet[n=8266]:
    - l[n=16531]: daz er sich es gâr bewac
    - l[n=16532]: und niwan an sîme zorne lac.
  - lg@couplet[n=8267]:
    - l[n=16533]: ern haete niht gegeben ein hâr,
    - l[n=16534]: waere ez gelogen oder wâr.
  - lg@couplet[n=8268]:
    - l[n=16535]: In disem blinden leide
    - l[n=16536]: besande er si beide
  - lg@couplet[n=8269]:
    - l[n=16537]: vür den hof in den palas,
    - l[n=16538]: dâ al daz hovegesinde was.
  - lg@couplet[n=8270]:
    - l[n=16539]: z' Îsôte er offenlîche sprach,
    - l[n=16540]: 'daz al der hof hôrte unde sach:'
  - lg@couplet[n=8271]:
    - l[n=16541]: "'mîn vrouwe Îsôt von Îlant,"
    - l[n=16542]: liut unde lande ist wol erkant,
  - lg@couplet[n=8272]:
    - l[n=16543]: wie sêre ir g' arcwaenet sît
    - l[n=16544]: nu lange und vor maneger zît
  - lg@couplet[n=8273]:
    - l[n=16545]: mit mînem neven Tristande.
    - l[n=16546]: nu han ich maneger hande
  - lg@couplet[n=8274]:
    - l[n=16547]: lâge unde list ûf iuch geleit,
    - l[n=16548]: ob ir iuch dirre tumpheit
  - lg@couplet[n=8275]:
    - l[n=16549]: durch mich woltet mâzen.
    - l[n=16550]: nune wellet ir' z niht lazen.
  - lg@couplet[n=8276]:
    - l[n=16551]: ine bin niht ein sô tumber man
    - l[n=16552]: ine wizze und sehe iu daz wol an
  - lg@couplet[n=8277]:
    - l[n=16553]: offenlîche und tougen,
    - l[n=16554]: iuwer herze und iuwer ougen
  - lg@couplet[n=8278]:
    - l[n=16555]: daz diu sint z' allen stunden
    - l[n=16556]: ûf mînen neven gebunden.
  - lg@couplet[n=8279]:
    - l[n=16557]: dem bietet unde erzeiget ir
    - l[n=16558]: süezer gebaerde danne mir.
  - lg@couplet[n=8280]:
    - l[n=16559]: bî der gebaerde erkenne ich mich,
    - l[n=16560]: daz er iu lieber ist dan ich.
  - lg@couplet[n=8281]:
    - l[n=16561]: swaz ich mir huote genime
    - l[n=16562]: beidiu hin z' iu und hin ze ime,
  - lg@couplet[n=8282]:
    - l[n=16563]: dazn mac ze keinen staten gestân.
    - l[n=16564]: ez ist allez umbe niht getân,
  - lg@couplet[n=8283]:
    - l[n=16565]: swie vil ich es getrîbe.
    - l[n=16566]: ich hân iuch an dem lîbe
  - lg@couplet[n=8284]:
    - l[n=16567]: so dicke gesundert,
    - l[n=16568]: daz mich es iemer wundert,
  - lg@couplet[n=8285]:
    - l[n=16569]: daz ir sô lange und alle zît
    - l[n=16570]: des herzen so gemeine sît.
  - lg@couplet[n=8286]:
    - l[n=16571]: iuwer süeze blicke
    - l[n=16572]: hân ich gescheiden dicke
  - lg@couplet[n=8287]:
    - l[n=16573]: und enkan doch an iu beiden
    - l[n=16574]: der liebe niht gescheiden
  - lg@couplet[n=8288]:
    - l[n=16575]: und hân iu des ze vil vertragen.
    - l[n=16576]: Nu wil ich iu daz ende sagen.
  - lg@couplet[n=8289]:
    - l[n=16577]: ine wil diz laster und diz leit,
    - l[n=16578]: daz ir mir habet ûf geleit,
  - lg@couplet[n=8290]:
    - l[n=16579]: mit solhen arbeiten
    - l[n=16580]: mit iu nimêre leiten.
  - lg@couplet[n=8291]:
    - l[n=16581]: ine lîde dirre unêre
    - l[n=16582]: nâch dirre zît nimêre.
  - lg@couplet[n=8292]:
    - l[n=16583]: Ouch enwil ich mich durch dise geschiht
    - l[n=16584]: an iu sô sêre rechen niht,
  - lg@couplet[n=8293]:
    - l[n=16585]: als ich von rehte solte,
    - l[n=16586]: ob ich mich rechen wolte.
  - lg@couplet[n=8294]:
    - l[n=16587]: 'neve Tristan, mîn vrouwe Îsôt:'
    - l[n=16588]: daz ich iu beiden den tôt
  - lg@couplet[n=8295]:
    - l[n=16589]: oder iht herzeleides tuo,
    - l[n=16590]: dâ sît ir mir ze liep zuo,
  - lg@couplet[n=8296]:
    - l[n=16591]: des ich doch vil ungerne gihe.
    - l[n=16592]: sît ich nu an iu beiden sihe,
  - lg@couplet[n=8297]:
    - l[n=16593]: daz ir ein ander alle zît
    - l[n=16594]: wider allem mînem willen sît
  - lg@couplet[n=8298]:
    - l[n=16595]: lieber dan ich iu beiden sî,
    - l[n=16596]: sô weset ouch beide ein ander bî,
  - lg@couplet[n=8299]:
    - l[n=16597]: als iu ze muote gestê.
    - l[n=16598]: durch mîne vorhte lât nimê.
  - lg@couplet[n=8300]:
    - l[n=16599]: sît iuwer liebe sô grôz ist,
    - l[n=16600]: sone wil ich iuch nâch dirre vrist
  - lg@couplet[n=8301]:
    - l[n=16601]: beswaeren noch betwingen
    - l[n=16602]: an keinen iuwern dingen.
  - lg@couplet[n=8302]:
    - l[n=16603]: nemet ein ander an die hant
    - l[n=16604]: und rûmet mir hof unde lant.
  - lg@couplet[n=8303]:
    - l[n=16605]: sol mir leit von iu geschehen,
    - l[n=16606]: daz enwil ich hoeren noch sehen.
  - lg@couplet[n=8304]:
    - l[n=16607]: diu gemeinde under uns drîn
    - l[n=16608]: diu enmac niht langer gesîn.
  - lg@couplet[n=8305]:
    - l[n=16609]: ich wil iuch zwei derbî lân,
    - l[n=16610]: ich eine wil dervon gân,
  - lg@couplet[n=8306]:
    - l[n=16611]: swie ich mich dervon geloese.
    - l[n=16612]: disiu gemeinde ist boese.
  - lg@couplet[n=8307]:
    - l[n=16613]: ich wil ir gerne haben rât.
    - l[n=16614]: der künec der wizzentlîche hât
  - lg@couplet[n=8308]:
    - l[n=16615]: an minnen cumpanîe
    - l[n=16616]: deist michel dorperîe.
  - lg@couplet[n=8309]:
    - l[n=16617]: vart ir beidiu gote ergeben,
    - l[n=16618]: leitet liebe unde leben,
  - lg@couplet[n=8310]:
    - l[n=16619]: als iu ze muote gestê.
    - l[n=16620]: dirre cumpanîe wirt niemê!'
  - lg@couplet[n=8311]:
    - l[n=16621]: Nu diz ergie und diz geschach,
    - l[n=16622]: reht alse ez Marke vor gesprach.
  - lg@couplet[n=8312]:
    - l[n=16623]: Tristan und sîn vrouwe Îsôt
    - l[n=16624]: si nigen mit maezlîcher nôt,
  - lg@couplet[n=8313]:
    - l[n=16625]: mit küelem heneleide
    - l[n=16626]: dem künege ir hêrren beide,
  - lg@couplet[n=8314]:
    - l[n=16627]: dâ nâch der massenîe.
    - l[n=16628]: diu getriuwe cumpanîe
  - lg@couplet[n=8315]:
    - l[n=16629]: bîhanden sî sich viengen,
    - l[n=16630]: ûf den hof si giengen.
  - lg@couplet[n=8316]:
    - l[n=16631]: Brangaenen ir gesellîn
    - l[n=16632]: die hiezen sî gesunde sîn
  - lg@couplet[n=8317]:
    - l[n=16633]: und bâten sî, daz sî belibe
    - l[n=16634]: und dâ ze hove die zît vertribe,
  - lg@couplet[n=8318]:
    - l[n=16635]: biz s' aber von in vernaeme,
    - l[n=16636]: wie in zwein ir dinc kaeme.
  - lg@couplet[n=8319]:
    - l[n=16637]: daz bevulhen s' ir vil starke.
    - l[n=16638]: Tristan nam zweinzic marke
  - lg@couplet[n=8320]:
    - l[n=16639]: von Îsolde golde
    - l[n=16640]: im selben unde Îsolde
  - lg@couplet[n=8321]:
    - l[n=16641]: z' ir nôtdürfte und z' ir lîpnar.
    - l[n=16642]: dar zuo sô brahte man im dar,
  - lg@couplet[n=8322]:
    - l[n=16643]: 'des er zer verte haete gert:'
    - l[n=16644]: sîne harphen und sîn swert,
  - lg@couplet[n=8323]:
    - l[n=16645]: sîn pirsarmbrust und sîn horn.
    - l[n=16646]: dâ zuo sô haete er ime erkorn
  - lg@couplet[n=8324]:
    - l[n=16647]: uz sînen bracken einen
    - l[n=16648]: beidiu schoenen unde cleinen
  - lg@couplet[n=8325]:
    - l[n=16649]: und was ter Hiudan genant.
    - l[n=16650]: den nam er selbe an sîne hant.
  - lg@couplet[n=8326]:
    - l[n=16651]: sîn gesinde bat er got bewarn
    - l[n=16652]: und hiez si wider ze lande varn
  - lg@couplet[n=8327]:
    - l[n=16653]: an sînen vater Ruâlen
    - l[n=16654]: wan eine Curvenalen,
  - lg@couplet[n=8328]:
    - l[n=16655]: den behabete er an sîner schar.
    - l[n=16656]: dem bot er ouch die harphen dar.
  - lg@couplet[n=8329]:
    - l[n=16657]: daz armbrust er selbe nam,
    - l[n=16658]: daz horn unde den hunt alsam,
  - lg@couplet[n=8330]:
    - l[n=16659]: Hiudanen, niht Petitcreiu.
    - l[n=16660]: sus riten si dan von hove si driu.
  - lg@couplet[n=8331]:
    - l[n=16661]: Brangaene diu reine
    - milestone[unit=chapter,n=27]
    - label[lg=deu-Latn]: Die Minnegrotte
    - l[n=16662]: diu beleip alterseine
  - lg@couplet[n=8332]:
    - l[n=16663]: mit jâmer und mit triure.
    - l[n=16664]: diu trûrege âventiure
  - lg@couplet[n=8333]:
    - l[n=16665]: und daz vil leide scheiden
    - l[n=16666]: von ir gevriunden beiden
  - lg@couplet[n=8334]:
    - l[n=16667]: daz gieng ir sô mit smerzen
    - l[n=16668]: und also gâr ze herzen,
  - lg@couplet[n=8335]:
    - l[n=16669]: daz ez ein michel wunder was,
    - l[n=16670]: daz sî vor leide genas.
  - lg@couplet[n=8336]:
    - l[n=16671]: ouch schieden jeniu beide
    - l[n=16672]: von ir mit manegem leide,
  - lg@couplet[n=8337]:
    - l[n=16673]: wan daz si sî dâ durch den list
    - l[n=16674]: eine kurzlîche vrist
  - lg@couplet[n=8338]:
    - l[n=16675]: tweln unde belîben hiezen
    - l[n=16676]: und sî bî Marke liezen,
  - lg@couplet[n=8339]:
    - l[n=16677]: daz sî die suone von in zwein
    - l[n=16678]: wider Marken aber trüege in ein.
  - lg@couplet[n=8340]:
    - l[n=16679]: Sus kerten sî driu under in
    - l[n=16680]: allez gegen der wilde hin
  - lg@couplet[n=8341]:
    - l[n=16681]: über walt und über heide
    - l[n=16682]: vil nâch zwô tageweide.
  - lg@couplet[n=8342]:
    - l[n=16683]: dâ wiste Tristan lange ê wol
    - l[n=16684]: in einem wilden berge ein hol,
  - lg@couplet[n=8343]:
    - l[n=16685]: daz haete er z' einen stunden
    - l[n=16686]: von âventiure vunden.
  - lg@couplet[n=8344]:
    - l[n=16687]: dô was er dâ geriten jagen
    - l[n=16688]: und haete in sîn wec dar getragen.
  - lg@couplet[n=8345]:
    - l[n=16689]: daz selbe hol was wîlent ê
    - l[n=16690]: under der heidenischen ê
  - lg@couplet[n=8346]:
    - l[n=16691]: vor Corinêis jâren
    - l[n=16692]: dô risen dâ hêrren wâren,
  - lg@couplet[n=8347]:
    - l[n=16693]: gehouwen in den wilden berc.
    - l[n=16694]: dar inne haeten s' ir geberc
  - lg@couplet[n=8348]:
    - l[n=16695]: so sir heinlîche wolten hân
    - l[n=16696]: und mit minnen umbe gan.
  - lg@couplet[n=8349]:
    - l[n=16697]: und swâ der einez wnden wart
    - l[n=16698]: daz was mit êre bespart
  - lg@couplet[n=8350]:
    - l[n=16699]: 'und was der Minnen benant:'
    - l[n=16700]:
  - label[lg=fra-Latn-x-old-french]: la fossiure a la gent amant
  - lg@couplet[n=8351]:
    - l[n=16701]: 'daz kiut: der minnenden hol.'
    - l[n=16702]: der name gehal dem dinge ouch wol.
  - lg@couplet[n=8352]:
    - l[n=16703]: ouch saget uns diz maere,
    - l[n=16704]: diu fossiure waere
  - lg@couplet[n=8353]:
    - l[n=16705]: sinewel, wît, hôch und ûfreht
    - l[n=16706]: snêwîz, alumbe eben unde sleht.
  - lg@couplet[n=8354]:
    - l[n=16707]: daz gewelbe daz was obene
    - l[n=16708]: geslozzen wol ze lobene.
  - lg@couplet[n=8355]:
    - l[n=16709]: oben ûf dem slôze ein crône,
    - l[n=16710]: diu was vil harte schône
  - lg@couplet[n=8356]:
    - l[n=16711]: mit gesmîde gezieret,
    - l[n=16712]: mit gimmen wol gewieret
  - lg@couplet[n=8357]:
    - l[n=16713]: und unden was der esterîch
    - l[n=16714]: glat unde luter unde rîch,
  - lg@couplet[n=8358]:
    - l[n=16715]: von grüenem marmel alse gras.
    - l[n=16716]: ein bette in mitten inne was
  - lg@couplet[n=8359]:
    - l[n=16717]: gesniten schône und reine
    - l[n=16718]: ûz cristallînem steine
  - lg@couplet[n=8360]:
    - l[n=16719]: hoch unde wît, wol ûf erhaben,
    - l[n=16720]: alumbe ergraben mit buochstaben,
  - lg@couplet[n=8361]:
    - l[n=16721]: und seiten ouch die maere,
    - l[n=16722]: daz ez bemeinet waere
  - lg@couplet[n=8362]:
    - l[n=16723]: der gottinne Minne.
    - l[n=16724]: zer fossiure oben inne
  - lg@couplet[n=8363]:
    - l[n=16725]: dâ wâren cleiniu vensterlîn
    - l[n=16726]: durch daz lieht gehouwen în,
  - lg@couplet[n=8364]:
    - l[n=16727]: diu lûhten dâ unde hie.
    - l[n=16728]: dâ man ûz und în gie,
  - lg@couplet[n=8365]:
    - l[n=16729]: dâ gienc ein tür êrîniu vür.
    - l[n=16730]: und ûzen stuonden obe ter tür
  - lg@couplet[n=8366]:
    - l[n=16731]: esterîcher linden drî
    - l[n=16732]: und obene keiniu mê derbî.
  - lg@couplet[n=8367]:
    - l[n=16733]: aber umbe und umbe hin ze tal
    - l[n=16734]: dâ stuonden boume âne zal,
  - lg@couplet[n=8368]:
    - l[n=16735]: die dem berge mit ir blate
    - l[n=16736]: unt mit ir esten bâren schate.
  - lg@couplet[n=8369]:
    - l[n=16737]: und einhalp was ein pleine,
    - l[n=16738]: dâ vlôz ein fonteine,
  - lg@couplet[n=8370]:
    - l[n=16739]: ein vrischer küeler brunne,
    - l[n=16740]: durchlûter als diu sunne.
  - lg@couplet[n=8371]:
    - l[n=16741]: dâ stuonden ouch drî linden obe,
    - l[n=16742]: schoene und ze lobelîchem lobe,
  - lg@couplet[n=8372]:
    - l[n=16743]: die schirmeten den brunnen
    - l[n=16744]: vor regene und vor sunnen.
  - lg@couplet[n=8373]:
    - l[n=16745]: liehte bluomen, grüene gras,
    - l[n=16746]: mit den diu pleine erliuhtet was,
  - lg@couplet[n=8374]:
    - l[n=16747]: diu criegeten vil suoze in ein.
    - l[n=16748]: ietwederez daz schein
  - lg@couplet[n=8375]:
    - l[n=16749]: daz ander an inwiderstrît.
    - l[n=16750]: ouch vant man dâ ze sîner zît
  - lg@couplet[n=8376]:
    - l[n=16751]: daz schoene vogelgedoene.
    - l[n=16752]: daz gedoene was sô schoene
  - lg@couplet[n=8377]:
    - l[n=16753]: und schoener da dan anderswâ.
    - l[n=16754]: Ouge und ôre haeten dâ
  - lg@couplet[n=8378]:
    - l[n=16755]: weide unde wunne beide.
    - l[n=16756]: daz ouge sîne weide,
  - lg@couplet[n=8379]:
    - l[n=16757]: daz ôre sîne wunne.
    - l[n=16758]: dâ was schate unde sunne,
  - lg@couplet[n=8380]:
    - l[n=16759]: der luft und die winde
    - l[n=16760]: senfte unde linde.
  - lg@couplet[n=8381]:
    - l[n=16761]: von disem berge und disem hol
    - l[n=16762]: sô was ein tageweide wol
  - lg@couplet[n=8382]:
    - l[n=16763]: velse âne gevilde
    - l[n=16764]: und wüeste unde wilde.
  - lg@couplet[n=8383]:
    - l[n=16765]: dar enwas dekein gelegenheit
    - l[n=16766]: an wegen noch stîgen hin geleit.
  - lg@couplet[n=8384]:
    - l[n=16767]: doch enwas daz ungeverte
    - l[n=16768]: des endes nie sô herte
  - lg@couplet[n=8385]:
    - l[n=16769]: Tristan enkêrte dar în,
    - l[n=16770]: er und sîn trûtgesellîn,
  - lg@couplet[n=8386]:
    - l[n=16771]: und nâamen ir herberge
    - l[n=16772]: in dem velse und in dem berge.
  - lg@couplet[n=8387]:
    - l[n=16773]: Nu daz si sich geliezen nider,
    - l[n=16774]: sie sanden Curvenâlen wider,
  - lg@couplet[n=8388]:
    - l[n=16775]: daz er in den hof jaehe
    - l[n=16776]: und swâ es nôt geschaehe,
  - lg@couplet[n=8389]:
    - l[n=16777]: daz Tristan und diu schoene Îsôt
    - l[n=16778]: mit jâmer und mit maneger nôt
  - lg@couplet[n=8390]:
    - l[n=16779]: hin wider z' irlande waeren,
    - l[n=16780]: ir unschulde offenbaeren
  - lg@couplet[n=8391]:
    - l[n=16781]: wider liut und wider lant.
    - l[n=16782]: und daz er sich ouch al zehant
  - lg@couplet[n=8392]:
    - l[n=16783]: da ze hove nider lieze,
    - l[n=16784]: swie in Brangaene hieze,
  - lg@couplet[n=8393]:
    - l[n=16785]: und mit durnehtekeite
    - l[n=16786]: der durnehtigen seite,
  - lg@couplet[n=8394]:
    - l[n=16787]: ir beider vriundinne,
    - l[n=16788]: ir vriuntschaft unde ir minne.
  - lg@couplet[n=8395]:
    - l[n=16789]: und ervüere ouch, waz der maere
    - l[n=16790]: umbe Markes willen waere.
  - lg@couplet[n=8396]:
    - l[n=16791]: ob er dekeinen argen rât
    - l[n=16792]: dekeiner arclîchen tât
  - lg@couplet[n=8397]:
    - l[n=16793]: ûf ir leben leite,
    - l[n=16794]: daz er in iesâ seite.
  - lg@couplet[n=8398]:
    - l[n=16795]: und daz er ouch genote
    - l[n=16796]: Tristanden unde Îsôte
  - lg@couplet[n=8399]:
    - l[n=16797]: in sîne trahte naeme
    - l[n=16798]: und ie dar wider kaeme
  - lg@couplet[n=8400]:
    - l[n=16799]: mit sô getânen maeren,
    - l[n=16800]: diu rât ze muote baeren,
  - lg@couplet[n=8401]:
    - l[n=16801]: ie z' einem mâle in zweinzec tagen.
    - l[n=16802]: waz mac ich iu nu mê gesagen?
  - lg@couplet[n=8402]:
    - l[n=16803]: er leiste, daz man ime gebôt.
    - l[n=16804]: hie mite was Tristan unde Îsôt
  - lg@couplet[n=8403]:
    - l[n=16805]: in ein gezogen ze hûse
    - l[n=16806]: in dirre wilden clûse.
  - lg@couplet[n=8404]:
    - l[n=16807]: Genuoge nimet hier under
    - l[n=16808]: virwitze unde wunder
  - lg@couplet[n=8405]:
    - l[n=16809]: und habent mit vrâge grôze nôt,
    - l[n=16810]: wie sich Tristan unde Îsôt,
  - lg@couplet[n=8406]:
    - l[n=16811]: die zwêne geverten
    - l[n=16812]: in dirre wüeste ernerten.
  - lg@couplet[n=8407]:
    - l[n=16813]: des wil ich sî berihten,
    - l[n=16814]: ir virwitze beslihten.
  - lg@couplet[n=8408]:
    - l[n=16815]: si sâhen beide ein ander an,
    - l[n=16816]: dâ generten sî sich van.
  - lg@couplet[n=8409]:
    - l[n=16817]: der wuocher, den daz ouge bar,
    - l[n=16818]: daz was ir zweier lîpnar.
  - lg@couplet[n=8410]:
    - l[n=16819]: si enâzen niht dar inne
    - l[n=16820]: wan muot unde minne.
  - lg@couplet[n=8411]:
    - l[n=16821]: diu geliebe massenîe
    - l[n=16822]: diu was ir mangerîe
  - lg@couplet[n=8412]:
    - l[n=16823]: in maezlîchen sorgen.
    - l[n=16824]: si truogen verborgen
  - lg@couplet[n=8413]:
    - l[n=16825]: innerthalp der waete
    - l[n=16826]: daz beste lîpgeraete,
  - lg@couplet[n=8414]:
    - l[n=16827]: daz man zer werlde gehaben kan.
    - l[n=16828]: daz truoc sich in vergebene an
  - lg@couplet[n=8415]:
    - l[n=16829]: und ie vrisch unde niuwe.
    - l[n=16830]: daz was diu reine triuwe;
  - lg@couplet[n=8416]:
    - l[n=16831]: diu gebalsemete minne,
    - l[n=16832]: diu lîbe unde sinne
  - lg@couplet[n=8417]:
    - l[n=16833]: als inneclîche sanfte tuot,
    - l[n=16834]: diu herze vuoret unde muot.
  - lg@couplet[n=8418]:
    - l[n=16835]: diu was ir bestiu lîpnar.
    - l[n=16836]: deiswâr si nâmen selten war
  - lg@couplet[n=8419]:
    - l[n=16837]: dekeiner spîse niuwan der,
    - l[n=16838]: von der daz herze sîne ger,
  - lg@couplet[n=8420]:
    - l[n=16839]: daz ouge sîne wunne nam
    - l[n=16840]: und ouch dem lîbe rehte kam.
  - lg@couplet[n=8421]:
    - l[n=16841]: hie mite so haeten sî genuoc.
    - l[n=16842]: in streich diu liebe, ir erbepfluoc,
  - lg@couplet[n=8422]:
    - l[n=16843]: niwan an iegelîchem trite
    - l[n=16844]: und z' iegelîchen stunden mite
  - lg@couplet[n=8423]:
    - l[n=16845]: und gab in alles des den rât,
    - l[n=16846]: des man ze wunschlebene hât.
  - lg@couplet[n=8424]:
    - l[n=16847]: Ouch muote sî daz cleine,
    - l[n=16848]: daz s' in der wüeste als eine
  - lg@couplet[n=8425]:
    - l[n=16849]: und âne liute solten sîn
    - l[n=16850]: nu wes bedorften s' uuch dar în
  - lg@couplet[n=8426]:
    - l[n=16851]: oder waz solt ieman zuo z' in dar?
    - l[n=16852]: 'si haeten eine gerade schar:'
  - lg@couplet[n=8427]:
    - l[n=16853]: dane was niuwan ein und ein.
    - l[n=16854]: haeten s' ieman zuo z' in zwein
  - lg@couplet[n=8428]:
    - l[n=16855]: an die geraden schar gelesen,
    - l[n=16856]: sô waere ir ungerade gewesen
  - lg@couplet[n=8429]:
    - l[n=16857]: und waeren mit dem ungeraden
    - l[n=16858]: sêre überlestet und überladen.
  - lg@couplet[n=8430]:
    - l[n=16859]: ir zweier geselleschaft
    - l[n=16860]: diu was in zwein sô herehaft,
  - lg@couplet[n=8431]:
    - l[n=16861]: daz der saelige Artûs
    - l[n=16862]: nie in dekeinem sînem hûs
  - lg@couplet[n=8432]:
    - l[n=16863]: sô grôze hôhgezît gewan,
    - l[n=16864]: dâ mêre ir lîbe lustes van
  - lg@couplet[n=8433]:
    - l[n=16865]: und wunne waere enstanden.
    - l[n=16866]: man haete in allen landen
  - lg@couplet[n=8434]:
    - l[n=16867]: dekeine vröude vunden,
    - l[n=16868]: die sî zwei zuo den stunden
  - lg@couplet[n=8435]:
    - l[n=16869]: wolten haben gekouft dar în
    - l[n=16870]: umbe ein glesîn vingerlîn.
  - lg@couplet[n=8436]:
    - l[n=16871]: swaz ieman kunde ertrahten,
    - l[n=16872]: ze wunschlebene g' ahten
  - lg@couplet[n=8437]:
    - l[n=16873]: in allen landen anderswâ
    - l[n=16874]: daz haeten s' allez bî in dâ.
  - lg@couplet[n=8438]:
    - l[n=16875]: sine haeten umbe ein bezzer leben
    - l[n=16876]: niht eine bône gegeben
  - lg@couplet[n=8439]:
    - l[n=16877]: wan eine umbe ir êre.
    - l[n=16878]: waz solte in ouch dâ mêre?
  - lg@couplet[n=8440]:
    - l[n=16879]: si haeten hof, si haeten rât
    - l[n=16880]: dar an diu vröude elliu stât.
  - lg@couplet[n=8441]:
    - l[n=16881]: ir staetez ingesinde
    - l[n=16882]: daz was diu grüene linde
  - lg@couplet[n=8442]:
    - l[n=16883]: der schate und diu sunne
    - l[n=16884]: diu riviere unde der brunne
  - lg@couplet[n=8443]:
    - l[n=16885]: bluomen, gras, loup unde bluot,
    - l[n=16886]: daz in den ougen sanfte tuot.
  - lg@couplet[n=8444]:
    - l[n=16887]: ir dienest was der vogele schal,
    - l[n=16888]: diu cleine reine nahtegal,
  - lg@couplet[n=8445]:
    - l[n=16889]: diu troschel unde daz merlîn
    - l[n=16890]: und ander waltvogelîn.
  - lg@couplet[n=8446]:
    - l[n=16891]: diu zîse und der galander
    - l[n=16892]: die dienden wider ein ander
  - lg@couplet[n=8447]:
    - l[n=16893]: inwette unde inwiderstrît.
    - l[n=16894]: diz gesinde diende z' aller zît
  - lg@couplet[n=8448]:
    - l[n=16895]: Ir ôren unde ir sinne.
    - l[n=16896]: ir hôhzît was diu minne,
  - lg@couplet[n=8449]:
    - l[n=16897]: ir vröuden übergulde,
    - l[n=16898]: diu brâhte in durch ir hulde
  - lg@couplet[n=8450]:
    - l[n=16899]: des tages ze tûsent stunden
    - l[n=16900]: Artûses tavelrunden
  - lg@couplet[n=8451]:
    - l[n=16901]: und alle ir massenîe dar.
    - l[n=16902]: waz solte in bezzer lîpnar
  - lg@couplet[n=8452]:
    - l[n=16903]: ze muote oder ze lîbe?
    - l[n=16904]: dâ was doch man bî wîbe,
  - lg@couplet[n=8453]:
    - l[n=16905]: sô was ouch wîp bî manne.
    - l[n=16906]: wes bedorften si danne?
  - lg@couplet[n=8454]:
    - l[n=16907]: si haeten daz si solten,
    - l[n=16908]: und waren dâ si wolten.
  - lg@couplet[n=8455]:
    - l[n=16909]: Nu trîbent aber genuoge
    - l[n=16910]: ir maere und ir unvuoge,
  - lg@couplet[n=8456]:
    - l[n=16911]: des ich doch niht gevolgen wil.
    - l[n=16912]: si jehent, ze sus getânem spil
  - lg@couplet[n=8457]:
    - l[n=16913]: da gehoere ouch ander spîse zuo.
    - l[n=16914]: da enweiz ich rehte, weder ez tuo.
  - lg@couplet[n=8458]:
    - l[n=16915]: es dunket mich genuoc hier an.
    - l[n=16916]: ist aber anders ieman,
  - lg@couplet[n=8459]:
    - l[n=16917]: der bezzeren lîprât
    - l[n=16918]: an disem lebene erkunnet hât,
  - lg@couplet[n=8460]:
    - l[n=16919]: der jehe, als er' z erkenne.
    - l[n=16920]: ich treib ouch eteswenne
  - lg@couplet[n=8461]:
    - l[n=16921]: alsus getâne lebesite.
    - l[n=16922]: do dûhte es mich genuoc dermite.
  - lg@couplet[n=8462]:
    - l[n=16923]: Nune sol iuch niht verdriezen,
    - l[n=16924]: ir enlât iu daz entsliezen,
  - lg@couplet[n=8463]:
    - l[n=16925]: durch welher slahte meine
    - l[n=16926]: diu fossiure in dem steine
  - lg@couplet[n=8464]:
    - l[n=16927]: betihtet waere, als si was.
    - l[n=16928]: si was, als ich iezuo dâ las,
  - lg@couplet[n=8465]:
    - l[n=16929]: sinewel, wît, hôch und ûfreht,
    - l[n=16930]: snewîz, alumbe eben unde sleht.
  - lg@couplet[n=8466]:
    - l[n=16931]: diu sinewelle binnen
    - l[n=16932]: daz ist einvalte an minnen.
  - lg@couplet[n=8467]:
    - l[n=16933]: einvalte zimet der minne wol,
    - l[n=16934]: diu âne winkel wesen sol.
  - lg@couplet[n=8468]:
    - l[n=16935]: der winkel, der an minnen ist,
    - l[n=16936]: daz ist âkust unde list.
  - lg@couplet[n=8469]:
    - l[n=16937]: diu wîte deist der minnen craft,
    - l[n=16938]: wan ir craft ist unendehaft.
  - lg@couplet[n=8470]:
    - l[n=16939]: diu hoehe deist der hôhe muot,
    - l[n=16940]: der sich ûf in diu wolken tuot.
  - lg@couplet[n=8471]:
    - l[n=16941]: dem ist ouch nihtes ze vil,
    - l[n=16942]: die wîle er sich gehaben wil
  - lg@couplet[n=8472]:
    - l[n=16943]: hin ûf, dâ sich der tugende gôz
    - l[n=16944]: ze samene welbet an ein slôz.
  - lg@couplet[n=8473]:
    - l[n=16945]: so gevaelet ouch daz niemer,
    - l[n=16946]: die tugende dien sîn iemer
  - lg@couplet[n=8474]:
    - l[n=16947]: gesteinet unde gewieret,
    - l[n=16948]: mit lobe also gezieret,
  - lg@couplet[n=8475]:
    - l[n=16949]: daz wir, die nidere sîn gemuot,
    - l[n=16950]: der muot sich allez nider tuot
  - lg@couplet[n=8476]:
    - l[n=16951]: und an dem esterîche swebet,
    - l[n=16952]: der weder swebet noch enclebet.
  - lg@couplet[n=8477]:
    - l[n=16953]: wir kapfen allez wider berc
    - l[n=16954]: und schouwen oben an daz werc,
  - lg@couplet[n=8478]:
    - l[n=16955]: daz an ir tugenden dâ stât,
    - l[n=16956]: daz von ir lobe her nider gât,
  - lg@couplet[n=8479]:
    - l[n=16957]: die ob uns in den wolken swebent
    - l[n=16958]: und uns ir schîn her nider gebent.
  - lg@couplet[n=8480]:
    - l[n=16959]: die kapfe wir ze wunder an.
    - l[n=16960]: hie wahsent uns die vedern van,
  - lg@couplet[n=8481]:
    - l[n=16961]: von den der muot in vlücke wirt,
    - l[n=16962]: vliegende lob nâch tugenden birt.
  - lg@couplet[n=8482]:
    - l[n=16963]: Diu want was wîz, eben unde sleht.
    - l[n=16964]: daz ist der durnehte reht.
  - lg@couplet[n=8483]:
    - l[n=16965]: der wîze und ir einbaere schîn
    - l[n=16966]: dern sol niht missemâlet sîn.
  - lg@couplet[n=8484]:
    - l[n=16967]: an ir sol ouch kein arcwân
    - l[n=16968]: weder bühel noch gruobe hân.
  - lg@couplet[n=8485]:
    - l[n=16969]: der marmelîne esterîch
    - l[n=16970]: der ist der staete gelîch
  - lg@couplet[n=8486]:
    - l[n=16971]: an der grüene und an der veste
    - l[n=16972]: diu meine ist ime diu beste
  - lg@couplet[n=8487]:
    - l[n=16973]: von varwe und von slehte.
    - l[n=16974]: diu staete sol ze rehte
  - lg@couplet[n=8488]:
    - l[n=16975]: ingrüene sîn reht alse gras,
    - l[n=16976]: glat unde lûter alse glas.
  - lg@couplet[n=8489]:
    - l[n=16977]: Daz bette inmitten inne
    - l[n=16978]: der cristallînen minne,
  - lg@couplet[n=8490]:
    - l[n=16979]: daz was vil rehte ir namen benant.
    - l[n=16980]: er haete ir reht vil rehte erkant,
  - lg@couplet[n=8491]:
    - l[n=16981]: der ir die cristallen sneit
    - l[n=16982]: z' ir legere und z' ir gelegenheit.
  - lg@couplet[n=8492]:
    - l[n=16983]: diu minne sol ouch cristallîn,
    - l[n=16984]: durchsihtic und durchlûter sîn.
  - lg@couplet[n=8493]:
    - l[n=16985]: Innen an der êrînen tür
    - l[n=16986]: dâ giengen zwêne rigele vür
  - lg@couplet[n=8494]:
    - l[n=16987]: ein valle was ouch innen
    - l[n=16988]: mit kündeclîchen sinnen
  - lg@couplet[n=8495]:
    - l[n=16989]: hin ûz geleitet durch die want,
    - l[n=16990]: aldâ s' ouch Tristan dâ vant.
  - lg@couplet[n=8496]:
    - l[n=16991]: die meisterte ein heftelîn,
    - l[n=16992]: daz gie von ûzen dar în
  - lg@couplet[n=8497]:
    - l[n=16993]: und leite sî dar unde dan.
    - l[n=16994]: noch slôz noch slüzzel was dar an
  - lg@couplet[n=8498]:
    - l[n=16995]: und wil iu sagen umbe waz.
    - l[n=16996]: 'dane was niht slôzes umbe daz:'
  - lg@couplet[n=8499]:
    - l[n=16997]: swaz man gerüstes vür die tür
    - l[n=16998]: (ich meine ûzerhalp dervür)
  - lg@couplet[n=8500]:
    - l[n=16999]: ze rûme oder ze slôze leit,
    - l[n=17000]: daz tiutet allez valscheit.
  - lg@couplet[n=8501]:
    - l[n=17001]: wan swer zer Minnen tür în gât,
    - l[n=17002]: den man von innen niht în lât,
  - lg@couplet[n=8502]:
    - l[n=17003]: daz enist der minnen niht gezalt,
    - l[n=17004]: wan daz ist valsch oder gewalt.
  - lg@couplet[n=8503]:
    - l[n=17005]: durch daz ist dâ der Minnen tor,
    - l[n=17006]: diu êrîne tür vor,
  - lg@couplet[n=8504]:
    - l[n=17007]: die nieman kan gewinnen,
    - l[n=17008]: ern gewinne sî mit minnen.
  - lg@couplet[n=8505]:
    - l[n=17009]: ouch ist si durch daz êrîn,
    - l[n=17010]: daz kein gerüste müge gesîn
  - lg@couplet[n=8506]:
    - l[n=17011]: weder von gewalte noch von craft,
    - l[n=17012]: von liste noch von meisterschaft,
  - lg@couplet[n=8507]:
    - l[n=17013]: von valscheite noch von lüge,
    - l[n=17014]: dâ mite man sî verscherten müge.
  - lg@couplet[n=8508]:
    - l[n=17015]: und innen ietweder rigel,
    - l[n=17016]: ietweder minnen insigel
  - lg@couplet[n=8509]:
    - l[n=17017]: daz was zem andern gewant
    - l[n=17018]: ietwederhalben an der want.
  - lg@couplet[n=8510]:
    - l[n=17019]: und was der einez cêderîn,
    - l[n=17020]: daz ander helfenbeinîn.
  - lg@couplet[n=8511]:
    - l[n=17021]: 'nu vernemet die tiute ir bêder:'
    - l[n=17022]: daz eine insigel der cêder
  - lg@couplet[n=8512]:
    - l[n=17023]: daz meinet an der minne
    - l[n=17024]: die wîsheit und die sinne;
  - lg@couplet[n=8513]:
    - l[n=17025]: daz von dem helfenbeine
    - l[n=17026]: die kiusche und die reine.
  - lg@couplet[n=8514]:
    - l[n=17027]: mit disen zwein insigelen,
    - l[n=17028]: mit disen reinen rigelen
  - lg@couplet[n=8515]:
    - l[n=17029]: sô ist der Minnen hûs bewart,
    - l[n=17030]: valsch unde gewalte vor bespart.
  - lg@couplet[n=8516]:
    - l[n=17031]: Daz tougenlîche heftelîn,
    - l[n=17032]: daz von ûzen hin în
  - lg@couplet[n=8517]:
    - l[n=17033]: zer vallen was geleitet hin,
    - l[n=17034]: daz was ein spinele von zin.
  - lg@couplet[n=8518]:
    - l[n=17035]: diu valle was von golde,
    - l[n=17036]: als sî ze rehte solde.
  - lg@couplet[n=8519]:
    - l[n=17037]: valle unde haft, diz unde daz,
    - l[n=17038]: diu enmohten beidiu niemer baz
  - lg@couplet[n=8520]:
    - l[n=17039]: an ir eigenschaft sin brâht.
    - l[n=17040]: daz zin daz ist diu guote andâht
  - lg@couplet[n=8521]:
    - l[n=17041]: ze tougenlîchem dinge.
    - l[n=17042]: daz golt daz ist diu linge.
  - lg@couplet[n=8522]:
    - l[n=17043]: zin unde golt sint wol hier an.
    - l[n=17044]: sîn andâht mag ein ieclîch man
  - lg@couplet[n=8523]:
    - l[n=17045]: nach sinem willen leiten,
    - l[n=17046]: smalen oder breiten,
  - lg@couplet[n=8524]:
    - l[n=17047]: kürzen oder lengen,
    - l[n=17048]: vrîen oder twengen
  - lg@couplet[n=8525]:
    - l[n=17049]: sus oder sô, her oder hin
    - l[n=17050]: mit lîhter arbeit alse zin
  - lg@couplet[n=8526]:
    - l[n=17051]: und ist dâ lützel schaden an.
    - l[n=17052]: swer aber mit rehter güete kan
  - lg@couplet[n=8527]:
    - l[n=17053]: ze minnen wesen gedanchaft,
    - l[n=17054]: den treit binamen dirre haft
  - lg@couplet[n=8528]:
    - l[n=17055]: von zine, dem swachen dinge,
    - l[n=17056]: ze guldîner linge
  - lg@couplet[n=8529]:
    - l[n=17057]: und ze lieber âventiure.
    - l[n=17058]: Obene in die fossiure
  - lg@couplet[n=8530]:
    - l[n=17059]: dâ wâren niwan driu vensterlîn
    - l[n=17060]: schône unde tougenlîchen în
  - lg@couplet[n=8531]:
    - l[n=17061]: gehouwen durch den ganzen stein,
    - l[n=17062]: dâ diu sunne hin în schein.
  - lg@couplet[n=8532]:
    - l[n=17063]: der einez ist diu güete,
    - l[n=17064]: daz ander diemüete,
  - lg@couplet[n=8533]:
    - l[n=17065]: daz dritte zuht. ze disen drîn
    - l[n=17066]: dâ lachet în der süeze schîn,
  - lg@couplet[n=8534]:
    - l[n=17067]: diu saelige gleste,
    - l[n=17068]: êre, aller liehte beste
  - lg@couplet[n=8535]:
    - l[n=17069]: und erliuhtet die fossiure
    - l[n=17070]: werltlîcher âventiure.
  - lg@couplet[n=8536]:
    - l[n=17071]: ouch hât ez guote meine,
    - l[n=17072]: daz diu fossiure als eine
  - lg@couplet[n=8537]:
    - l[n=17073]: in dirre wüesten wilde lac,
    - l[n=17074]: daz man dem wol gelîchen mac,
  - lg@couplet[n=8538]:
    - l[n=17075]: daz minne und ir gelegenheit
    - l[n=17076]: niht ûf die strâze sint geleit
  - lg@couplet[n=8539]:
    - l[n=17077]: noch an dekein gevilde.
    - l[n=17078]: si lôschet in der wilde,
  - lg@couplet[n=8540]:
    - l[n=17079]: z' ir clûse ist daz geverte
    - l[n=17080]: arbeitsam unde herte.
  - lg@couplet[n=8541]:
    - l[n=17081]: die berge ligent dar umbe
    - l[n=17082]: in maneger swaeren crumbe
  - lg@couplet[n=8542]:
    - l[n=17083]: verirret hin unde wider.
    - l[n=17084]: die stîge sint ûf unde nider
  - lg@couplet[n=8543]:
    - l[n=17085]: uns marteraeren allen
    - l[n=17086]: mit velsen sô vervallen.
  - lg@couplet[n=8544]:
    - l[n=17087]: wir engân dem pfade vil rehte mite,
    - l[n=17088]: verstôze wir an eime trite,
  - lg@couplet[n=8545]:
    - l[n=17089]: wir enkomen niemer mêre
    - l[n=17090]: ze guoter widerkêre.
  - lg@couplet[n=8546]:
    - l[n=17091]: swer aber sô saelic mac gesin,
    - l[n=17092]: daz er zer wilde kumet hin în,
  - lg@couplet[n=8547]:
    - l[n=17093]: der selbe hât sîn arbeit
    - l[n=17094]: vil saeleclîchen an geleit.
  - lg@couplet[n=8548]:
    - l[n=17095]: der vindet dâ des herzen spil.
    - l[n=17096]: swaz sô daz ôre hoeren wil
  - lg@couplet[n=8549]:
    - l[n=17097]: und swaz dem ougen lieben sol,
    - l[n=17098]: des alles ist diu wilde vol
  - lg@couplet[n=8550]:
    - l[n=17099]: sô waere er ungern anderswâ.
    - l[n=17100]: Diz weiz ich wol, wan ich was dâ.
  - lg@couplet[n=8551]:
    - l[n=17101]: ich hân ouch in der wilde
    - l[n=17102]: dem vogele unde dem wilde,
  - lg@couplet[n=8552]:
    - l[n=17103]: dem hirze unde dem tiere
    - l[n=17104]: über manege waltriviere
  - lg@couplet[n=8553]:
    - l[n=17105]: gevolget unde nâch gezogen
    - l[n=17106]: und aber die stunde alsô betrogen,
  - lg@couplet[n=8554]:
    - l[n=17107]: daz ich den bast noch nie gesach.
    - l[n=17108]: mîn arbeit und mîn ungemach
  - lg@couplet[n=8555]:
    - l[n=17109]: daz was âne âventiure.
    - l[n=17110]: ich vant an der fossiure
  - lg@couplet[n=8556]:
    - l[n=17111]: den haft und sach die vallen.
    - l[n=17112]: ich bin ze der cristallen
  - lg@couplet[n=8557]:
    - l[n=17113]: ouch under stunden geweten.
    - l[n=17114]: ich hân den reien getreten
  - lg@couplet[n=8558]:
    - l[n=17115]: dicke dar und ofte dan.
    - l[n=17116]: ine geruowet aber nie dar an.
  - lg@couplet[n=8559]:
    - l[n=17117]: und aber den esterîch dâ bî,
    - l[n=17118]: swie herte marmelîn er sî,
  - lg@couplet[n=8560]:
    - l[n=17119]: 'den hân ich sô mit triten zebert:'
    - l[n=17120]: haete in diu grüene niht ernert,
  - lg@couplet[n=8561]:
    - l[n=17121]: an der sîn meistiu tugent lît,
    - l[n=17122]: von der er wahset alle zît,
  - lg@couplet[n=8562]:
    - l[n=17123]: man spurte wol dar inne
    - l[n=17124]: diu wâren spor der minne.
  - lg@couplet[n=8563]:
    - l[n=17125]: ouch hân ich an die liehten want
    - l[n=17126]: mîner ougen weide vil gewant
  - lg@couplet[n=8564]:
    - l[n=17127]: und hân mich oben an daz gôz
    - l[n=17128]: an daz gewelbe und an daz slôz
  - lg@couplet[n=8565]:
    - l[n=17129]: mit blicken vil gevlizzen,
    - l[n=17130]: mîner ougen vil verslizzen
  - lg@couplet[n=8566]:
    - l[n=17131]: an der gezierde dar obe,
    - l[n=17132]: diu sô gestirnet ist mit lobe.
  - lg@couplet[n=8567]:
    - l[n=17133]: diu sunnebernde vensterlîn,
    - l[n=17134]: diu habent mir in daz herze mîn
  - lg@couplet[n=8568]:
    - l[n=17135]: ir gleste dicke gesant.
    - l[n=17136]: ich hân die fossiure erkant
  - lg@couplet[n=8569]:
    - l[n=17137]: sît mînen eilif jâren ie
    - l[n=17138]: und enkam ze Curnewâle nie.
  - lg@couplet[n=8570]:
    - l[n=17139]: Diu getriuwe massenîe,
    - l[n=17140]: Tristan und sîn amîe
  - lg@couplet[n=8571]:
    - l[n=17141]: si haeten in der wilde
    - l[n=17142]: ze walde und ze gevilde
  - lg@couplet[n=8572]:
    - l[n=17143]: ir muoze und ir unmuoze
    - l[n=17144]: besetzet harte suoze.
  - lg@couplet[n=8573]:
    - l[n=17145]: si wâren z' allen zîten
    - l[n=17146]: ein ander an der sîten.
  - lg@couplet[n=8574]:
    - l[n=17147]: des morgens in dem touwe
    - l[n=17148]: so slichen sî zer ouwe,
  - lg@couplet[n=8575]:
    - l[n=17149]: dâ beide bluomen unde gras
    - l[n=17150]: mit dem eouwe erküelet was.
  - lg@couplet[n=8576]:
    - l[n=17151]: diu küele prâerîe
    - l[n=17152]: was danne ir banekîe.
  - lg@couplet[n=8577]:
    - l[n=17153]: dâ giengen sî her unde hin
    - l[n=17154]: ir maere sagende under in
  - lg@couplet[n=8578]:
    - l[n=17155]: und loseten mit dem gange
    - l[n=17156]: dem süezen vogelsange.
  - lg@couplet[n=8579]:
    - l[n=17157]: sô danne nâmen s' ainen swanc
    - l[n=17158]: hin dâ der küele brunne clanc
  - lg@couplet[n=8580]:
    - l[n=17159]: und loseten sînem clange,
    - l[n=17160]: sînem sliche und sînem gange.
  - lg@couplet[n=8581]:
    - l[n=17161]: dâ er hin ûf die plaine gie,
    - l[n=17162]: da gesâzen sî durch ruowen ie
  - lg@couplet[n=8582]:
    - l[n=17163]: dâ loseten sî dem duzze
    - l[n=17164]: und warteten dem vluzze
  - lg@couplet[n=8583]:
    - l[n=17165]: und was daz aber ir wunne.
    - l[n=17166]: Als aber diu liehte sunne
  - lg@couplet[n=8584]:
    - l[n=17167]: ûf begunde stîgen,
    - l[n=17168]: diu hitze nider sîgen,
  - lg@couplet[n=8585]:
    - l[n=17169]: sô giengen sî zer linden
    - l[n=17170]: nâch den linden winden,
  - lg@couplet[n=8586]:
    - l[n=17171]: diu bar in aber danne lust
    - l[n=17172]: ûzen und innerthalp der brust.
  - lg@couplet[n=8587]:
    - l[n=17173]: si ervröuweten ouge unde sin.
    - l[n=17174]: diu süeze linde süezet in
  - lg@couplet[n=8588]:
    - l[n=17175]: luft unde schate mit ir blate.
    - l[n=17176]: die winde wâren von ir schate
  - lg@couplet[n=8589]:
    - l[n=17177]: süeze, linde, küele.
    - l[n=17178]: der linden gestüele
  - lg@couplet[n=8590]:
    - l[n=17179]: daz was von bluomen und von grase
    - l[n=17180]: der baz gemâlete wase,
  - lg@couplet[n=8591]:
    - l[n=17181]: den ie linde gewan.
    - l[n=17182]: dâ sâzen sî z' ein ander an
  - lg@couplet[n=8592]:
    - l[n=17183]: die getriuwen senedaere
    - l[n=17184]: und triben ir senemaere
  - lg@couplet[n=8593]:
    - l[n=17185]: von den, die vor ir jâren
    - l[n=17186]: von sene verdorben wâren.
  - lg@couplet[n=8594]:
    - l[n=17187]: si beredeten unde besageten,
    - l[n=17188]: si betrûreten unde beclageten,
  - lg@couplet[n=8595]:
    - l[n=17189]: daz Villîse von Trâze,
    - l[n=17190]: daz der armen Canâze
  - lg@couplet[n=8596]:
    - l[n=17191]: in der minnen namen geschach;
    - l[n=17192]: daz Biblîse ir herze brach
  - lg@couplet[n=8597]:
    - l[n=17193]: durch ir bruoder minne;
    - l[n=17194]: daz ez der küniginne
  - lg@couplet[n=8598]:
    - l[n=17195]: von Tîre und von Sidône,
    - l[n=17196]: der seneden Didône
  - lg@couplet[n=8599]:
    - l[n=17197]: durch sene sô jaemerlîche ergie.
    - l[n=17198]: mit solhen maeren wâren s' ie
  - lg@couplet[n=8600]:
    - l[n=17199]: unmüezic eteswenne.
    - l[n=17200]: Sô s' aber der maere denne
  - lg@couplet[n=8601]:
    - l[n=17201]: vergezzen wolten under in,
    - l[n=17202]: sô slichen s' in ir clûse hin
  - lg@couplet[n=8602]:
    - l[n=17203]: und nâmen aber ze handen,
    - l[n=17204]: dar an s' ir lust erkanden,
  - lg@couplet[n=8603]:
    - l[n=17205]: und liezen danne clingen
    - l[n=17206]: ir harphen unde ir singen
  - lg@couplet[n=8604]:
    - l[n=17207]: senelîchen unde suoze.
    - l[n=17208]: si wehselten unmuoze
  - lg@couplet[n=8605]:
    - l[n=17209]: mit handen und mit zungen.
    - l[n=17210]: si harpheten, si sungen
  - lg@couplet[n=8606]:
    - l[n=17211]: lelche unde noten der minne.
    - l[n=17212]: si wandelten dar inne
  - lg@couplet[n=8607]:
    - l[n=17213]: ir wunnenspil, swie sî gezam.
    - l[n=17214]: sweder ir die harphen genam,
  - lg@couplet[n=8608]:
    - l[n=17215]: sô was des anderen site,
    - l[n=17216]: daz ez diu notelîn dermite
  - lg@couplet[n=8609]:
    - l[n=17217]: suoze unde senelîche sanc.
    - l[n=17218]: ouch lûtete ietweder clanc
  - lg@couplet[n=8610]:
    - l[n=17219]: der harphen unde der zungen,
    - l[n=17220]: sô s' in ein ander clungen,
  - lg@couplet[n=8611]:
    - l[n=17221]: sô suoze dar inne,
    - l[n=17222]: als ez der süezen Minne
  - lg@couplet[n=8612]:
    - l[n=17223]: "wol z' einer cluse wart benant:"
    - l[n=17224]: la fossiure a la gent amant.
  - lg@couplet[n=8613]:
    - l[n=17225]: swaz aber von der fossiure
    - l[n=17226]: von alter âventiure
  - lg@couplet[n=8614]:
    - l[n=17227]: vor hin ie was bemaeret,
    - l[n=17228]: daz wart an in bewaeret.
  - lg@couplet[n=8615]:
    - l[n=17229]: diu wâre wirtinne
    - l[n=17230]: diu haete sich dar inne
  - lg@couplet[n=8616]:
    - l[n=17231]: alrêrste an ir spil verlân.
    - l[n=17232]: swaz ê dar inne ie wart getân
  - lg@couplet[n=8617]:
    - l[n=17233]: von kurzewîle oder von spil,
    - l[n=17234]: dazn lief niht ze disem zil.
  - lg@couplet[n=8618]:
    - l[n=17235]: ezn was niht von meine
    - l[n=17236]: sô lûter noch sô reine,
  - lg@couplet[n=8619]:
    - l[n=17237]: als ir spil was under in.
    - l[n=17238]: si triben der minne ir stunde hin
  - lg@couplet[n=8620]:
    - l[n=17239]: sô wol sô nie gelieben baz.
    - l[n=17240]: sine tâten niht wan allez daz,
  - lg@couplet[n=8621]:
    - l[n=17241]: dâ sî daz herze zuo getruoc.
    - l[n=17242]: Der kurzewîle was genuoc,
  - lg@couplet[n=8622]:
    - l[n=17243]: der s' in dem tage begunden.
    - l[n=17244]: si riten under stunden,
  - lg@couplet[n=8623]:
    - l[n=17245]: sô si des geluste,
    - l[n=17246]: mit dem armbruste
  - lg@couplet[n=8624]:
    - l[n=17247]: pirsen in die wilde
    - l[n=17248]: nâch vogelen und nâch wilde
  - lg@couplet[n=8625]:
    - l[n=17249]: unde ouch z' eteslîchen tagen
    - l[n=17250]: nâch dem rôten wilde jagen
  - lg@couplet[n=8626]:
    - l[n=17251]: mit Hiudane ir hunde,
    - l[n=17252]: der dannoch niene kunde
  - lg@couplet[n=8627]:
    - l[n=17253]: unlûtes loufen sus noch sô.
    - l[n=17254]: in haete Tristan aber dô
  - lg@couplet[n=8628]:
    - l[n=17255]: gelêret harte schiere
    - l[n=17256]: nâch dem hirze und nâch dem tiere,
  - lg@couplet[n=8629]:
    - l[n=17257]: nâch aller slahte wilde
    - milestone[unit=chapter,n=28]
    - label[lg=deu-Latn]: Entdeckung und Versöhnung
    - l[n=17258]: durch walt und durch gevilde
  - lg@couplet[n=8630]:
    - l[n=17259]: ze wunsche loufen ûf der vart,
    - l[n=17260]: sô daz er niemer lût wart.
  - lg@couplet[n=8631]:
    - l[n=17261]: mit dem vertriben si manegen tac,
    - l[n=17262]: niht durch dekeinen den bejac,
  - lg@couplet[n=8632]:
    - l[n=17263]: der an solhen dingen lît,
    - l[n=17264]: niuwan durch die kurzen zît,
  - lg@couplet[n=8633]:
    - l[n=17265]: die man hie mite haben sol.
    - l[n=17266]: si üebeten, daz weiz ich wol,
  - lg@couplet[n=8634]:
    - l[n=17267]: den bracken unde daz armbrust
    - l[n=17268]: me durch ir herzen gelust
  - lg@couplet[n=8635]:
    - l[n=17269]: und durch ir banekîe
    - l[n=17270]: danne durch mangerîe.
  - lg@couplet[n=8636]:
    - l[n=17271]: ir geschepfede unde ir pflege
    - l[n=17272]: was alle zît und alle wege
  - lg@couplet[n=8637]:
    - l[n=17273]: niht anders wan des sî gezam
    - l[n=17274]: und in ze muote rehte kam.
  - lg@couplet[n=8638]:
    - l[n=17275]: Under diu dô diz geschach,
    - l[n=17276]: sô haete ie michel ungemach
  - lg@couplet[n=8639]:
    - l[n=17277]: der trûrige Marke.
    - l[n=17278]: er trûrete starke
  - lg@couplet[n=8640]:
    - l[n=17279]: umbe sîn êre und umbe sîn wîp.
    - l[n=17280]: im begunde muot unde lîp
  - lg@couplet[n=8641]:
    - l[n=17281]: von tage ze tage swaeren,
    - l[n=17282]: ere unde guot unmaeren.
  - lg@couplet[n=8642]:
    - l[n=17283]: sus gereit er in den selben tagen
    - l[n=17284]: in disen selben walt jagen
  - lg@couplet[n=8643]:
    - l[n=17285]: und mê durch sîne triure
    - l[n=17286]: dan durch kein âventiure.
  - lg@couplet[n=8644]:
    - l[n=17287]: nu sî zem walde kâmen,
    - l[n=17288]: die jegere ir hunde namen
  - lg@couplet[n=8645]:
    - l[n=17289]: und wnden eine trünne stân.
    - l[n=17290]: dâ begunden s' în ze ruore lân.
  - lg@couplet[n=8646]:
    - l[n=17291]: und an der selben stunde
    - l[n=17292]: so geschieden die hunde
  - lg@couplet[n=8647]:
    - l[n=17293]: einen vremeden hirz hin dane
    - l[n=17294]: der was reht alse ein ors gemane,
  - lg@couplet[n=8648]:
    - l[n=17295]: starc unde michel unde blanc,
    - l[n=17296]: daz gehürne cleine unde unlanc,
  - lg@couplet[n=8649]:
    - l[n=17297]: vil kûme wider entworfen,
    - l[n=17298]: als er ez hin geworfen
  - lg@couplet[n=8650]:
    - l[n=17299]: haete in unlanger zîte.
    - l[n=17300]: den jageten sî ze strîte
  - lg@couplet[n=8651]:
    - l[n=17301]: und mit gewalte under in
    - l[n=17302]: unz vaste vür den âbent hin.
  - lg@couplet[n=8652]:
    - l[n=17303]: do verstiezen s' an der vart,
    - l[n=17304]: alsô daz in der hirz entwart
  - lg@couplet[n=8653]:
    - l[n=17305]: und sîne vluht hin wider genam,
    - l[n=17306]: von dannen er ouch dar kam,
  - lg@couplet[n=8654]:
    - l[n=17307]: hin dâ diu fossiure was.
    - l[n=17308]: al dar gevlôch er unde genas.
  - lg@couplet[n=8655]:
    - l[n=17309]: nu muote Marken sere,
    - l[n=17310]: die jegere michel mêre,
  - lg@couplet[n=8656]:
    - l[n=17311]: daz in zem hirze alsô geschach,
    - l[n=17312]: dô man in alse vremeden sach
  - lg@couplet[n=8657]:
    - l[n=17313]: beide an der varwe und an der mane.
    - l[n=17314]: si haeten alle unmuot dâvane.
  - lg@couplet[n=8658]:
    - l[n=17315]: hie mite lâsen s' ir hunde wider
    - l[n=17316]: und liezen sich die naht dâ nider,
  - lg@couplet[n=8659]:
    - l[n=17317]: wan in was allen ruowe nôt.
    - l[n=17318]: nu haete ouch Tristan unde Îsôt
  - lg@couplet[n=8660]:
    - l[n=17319]: den tac allen wol vernomen
    - l[n=17320]: den schal, der in den walt was komen
  - lg@couplet[n=8661]:
    - l[n=17321]: von gehürne und ouch von hunden
    - l[n=17322]: und dâhten an den stunden,
  - lg@couplet[n=8662]:
    - l[n=17323]: daz ez niuwan Marke waere.
    - l[n=17324]: des wart ir herze swaere.
  - lg@couplet[n=8663]:
    - l[n=17325]: ir beider angest was iesâ,
    - l[n=17326]: si waeren ime vermaeret dâ.
  - lg@couplet[n=8664]:
    - l[n=17327]: Des anderen tages vruo
    - l[n=17328]: nu wor der jegermeister zuo,
  - lg@couplet[n=8665]:
    - l[n=17329]: ê danne er kür daz morgenrôt.
    - l[n=17330]: sînen undertânen er gebôt,
  - lg@couplet[n=8666]:
    - l[n=17331]: daz sî dâ wol betageten
    - l[n=17332]: und danne nâch im jageten.
  - lg@couplet[n=8667]:
    - l[n=17333]: an ein leitseil er nam
    - l[n=17334]: einen bracken, der im rehte kam,
  - lg@couplet[n=8668]:
    - l[n=17335]: und brâhte den reht û die vart.
    - l[n=17336]: der leite in allez hinewart
  - lg@couplet[n=8669]:
    - l[n=17337]: über manic ungeverte,
    - l[n=17338]: über velse und über herte,
  - lg@couplet[n=8670]:
    - l[n=17339]: über dürre und über gras,
    - l[n=17340]: dâ ime der hirz des nahtes was
  - lg@couplet[n=8671]:
    - l[n=17341]: gestrichen unde gevlohen vor.
    - l[n=17342]: dem volgete er reht ûf dem spor,
  - lg@couplet[n=8672]:
    - l[n=17343]: biz daz diu enge ein ende nam
    - l[n=17344]: und diu sunne wol û kam.
  - lg@couplet[n=8673]:
    - l[n=17345]: dô was er zer fontaine
    - l[n=17346]: ûf Tristandes plaine.
  - lg@couplet[n=8674]:
    - l[n=17347]: Des selben morgens was Tristan
    - l[n=17348]: und sîn gespil geslichen dan
  - lg@couplet[n=8675]:
    - l[n=17349]: bihanden gevangen
    - l[n=17350]: und kâmen hin gegangen
  - lg@couplet[n=8676]:
    - l[n=17351]: vil vruo und in dem touwe
    - l[n=17352]: ûf die gebluoten ouwe
  - lg@couplet[n=8677]:
    - l[n=17353]: und ûf daz wunneclîche tal.
    - l[n=17354]: galander unde nahtegal
  - lg@couplet[n=8678]:
    - l[n=17355]: die begunden organieren,
    - l[n=17356]: ir gesinde salûieren.
  - lg@couplet[n=8679]:
    - l[n=17357]: si gruozten ie genôte
    - l[n=17358]: Tristanden unde Îsôte.
  - lg@couplet[n=8680]:
    - l[n=17359]: diu wilden waltvogelîn
    - l[n=17360]: hiezen sî willekomen sîn
  - lg@couplet[n=8681]:
    - l[n=17361]: vil suoze in ir latîne.
    - l[n=17362]: mangem süezem vogelîne
  - lg@couplet[n=8682]:
    - l[n=17363]: dem wâren sî dâ willekomen.
    - l[n=17364]: si haeten sich alle an genomen
  - lg@couplet[n=8683]:
    - l[n=17365]: eine wunneclîche unmuoze
    - l[n=17366]: den gelieben zwein ze gruoze.
  - lg@couplet[n=8684]:
    - l[n=17367]: si sungen von dem rîse
    - l[n=17368]: ir wunne bernde wîse
  - lg@couplet[n=8685]:
    - l[n=17369]: in maneger anderunge.
    - l[n=17370]: dâ was manc süeziu zunge,
  - lg@couplet[n=8686]:
    - l[n=17371]: diu dâ schantoit und discantoit
    - l[n=17372]: ir schanzûne und ir refloit
  - lg@couplet[n=8687]:
    - l[n=17373]: den gelieben z' einer wunne.
    - l[n=17374]: si enpfie der küele brunne,
  - lg@couplet[n=8688]:
    - l[n=17375]: der gegen ir ougen schône enspranc
    - l[n=17376]: und schôner in ir ôren clanc
  - lg@couplet[n=8689]:
    - l[n=17377]: und runende allez gegen in gie
    - l[n=17378]: und sî mit sîner rûne enpfie.
  - lg@couplet[n=8690]:
    - l[n=17379]: er rûnete suoze
    - l[n=17380]: den gelieben ze gruoze.
  - lg@couplet[n=8691]:
    - l[n=17381]: si gruozten ouch die linden
    - l[n=17382]: mit ir viel süezen winden.
  - lg@couplet[n=8692]:
    - l[n=17383]: die vröuten s' ûze und innen
    - l[n=17384]: an ôren unde an sinnen.
  - lg@couplet[n=8693]:
    - l[n=17385]: der boume flôrie,
    - l[n=17386]: diu liehte prâerîe,
  - lg@couplet[n=8694]:
    - l[n=17387]: die bluomen, daz ingrüene gras
    - l[n=17388]: und allez daz da blüende was,
  - lg@couplet[n=8695]:
    - l[n=17389]: daz lachete allez gegen in.
    - l[n=17390]: ouch gruozte sî her unde hin
  - lg@couplet[n=8696]:
    - l[n=17391]: der tou mit sîner süeze,
    - l[n=17392]: der küelete in ir vüeze
  - lg@couplet[n=8697]:
    - l[n=17393]: und was ir herzen gemach.
    - l[n=17394]: und alse des genuoc geschach,
  - lg@couplet[n=8698]:
    - l[n=17395]: si slichen wider in ir stein
    - l[n=17396]: und wurden under in in ein,
  - lg@couplet[n=8699]:
    - l[n=17397]: wie sî der zît getaeten.
    - l[n=17398]: wan sî des angest haeten
  - lg@couplet[n=8700]:
    - l[n=17399]: und vorhten, alse ez ouch ergie,
    - l[n=17400]: daz eteswer und eteswie
  - lg@couplet[n=8701]:
    - l[n=17401]: dar von den hunden kaeme,
    - l[n=17402]: ir tougen dâ vernaeme.
  - lg@couplet[n=8702]:
    - l[n=17403]: hier über vant Tristan einen sin,
    - l[n=17404]: dar an gevielen s' under in.
  - lg@couplet[n=8703]:
    - l[n=17405]: si giengen an ir bette wider
    - l[n=17406]: und leiten sich dâ wider nider
  - lg@couplet[n=8704]:
    - l[n=17407]: von ein ander wol hin dan
    - l[n=17408]: reht alse man unde man,
  - lg@couplet[n=8705]:
    - l[n=17409]: niht alse man unde wîp.
    - l[n=17410]: dâ lac lîp unde lîp
  - lg@couplet[n=8706]:
    - l[n=17411]: in vremeder gelegenheit.
    - l[n=17412]: ouch haete Tristan geleit
  - lg@couplet[n=8707]:
    - l[n=17413]: sîn swert bar enzwischen sî.
    - l[n=17414]: hin dan lac er, her dan lac sî.
  - lg@couplet[n=8708]:
    - l[n=17415]: si lâgen sunder, ein und ein.
    - l[n=17416]: alsus entsliefen s' under in zwein.
  - lg@couplet[n=8709]:
    - l[n=17417]: Der jeger, von dem ich nu las,
    - l[n=17418]: der zuo dem brunnen komen was,
  - lg@couplet[n=8710]:
    - l[n=17419]: der spurte in dem touwe,
    - l[n=17420]: dâ Tristan und sîn vrouwe
  - lg@couplet[n=8711]:
    - l[n=17421]: vor ime geslichen wâren hin.
    - l[n=17422]: hie mite sô kam er an den sin,
  - lg@couplet[n=8712]:
    - l[n=17423]: ez waere niwan des hirzes trat.
    - l[n=17424]: er erbeizete und trat ûf den pfat
  - lg@couplet[n=8713]:
    - l[n=17425]: und volgete dem selben spor,
    - l[n=17426]: daz s' ime haeten getreten vor
  - lg@couplet[n=8714]:
    - l[n=17427]: biz hin an der fossiuren tür.
    - l[n=17428]: dâ giengen zwêne rigele vür.
  - lg@couplet[n=8715]:
    - l[n=17429]: ern mohte dâ niht vürbaz komen.
    - l[n=17430]: nu ime der wec dâ was benomen,
  - lg@couplet[n=8716]:
    - l[n=17431]: er versuohte ez an die crumbe
    - l[n=17432]: und gienc alumbe und umbe
  - lg@couplet[n=8717]:
    - l[n=17433]: und vant von âventiure
    - l[n=17434]: obene an der fossiure
  - lg@couplet[n=8718]:
    - l[n=17435]: ein tougenlîchez vensterlîn.
    - l[n=17436]: dâ luogete er mit vorhten îm
  - lg@couplet[n=8719]:
    - l[n=17437]: und gesach zehant dar inne
    - l[n=17438]: 'daz gesinde der minne:'
  - lg@couplet[n=8720]:
    - l[n=17439]: niwan ein wîp und einen man.
    - l[n=17440]: die sach er ouch ze wunder an.
  - lg@couplet[n=8721]:
    - l[n=17441]: wan in dûhte an dem wîbe,
    - l[n=17442]: daz nie von wîbes lîbe
  - lg@couplet[n=8722]:
    - l[n=17443]: kein crêatiure als ûz erkorn
    - l[n=17444]: ze dirre werlde würde geborn.
  - lg@couplet[n=8723]:
    - l[n=17445]: iedoch sach er unlange dar.
    - l[n=17446]: wan iesâ dô er wart gewar,
  - lg@couplet[n=8724]:
    - l[n=17447]: daz daz swert sô bar dâ lac,
    - l[n=17448]: er tete sich dannen unde erschrac.
  - lg@couplet[n=8725]:
    - l[n=17449]: ez duhte in angestbaere.
    - l[n=17450]: er dâhte, daz ez waere
  - lg@couplet[n=8726]:
    - l[n=17451]: etswaz von wilden dingen.
    - l[n=17452]: diz begunde im vorhte bringen.
  - lg@couplet[n=8727]:
    - l[n=17453]: er kêrte den vels wider nider
    - l[n=17454]: und reit hin gegen den hunden wider.
  - lg@couplet[n=8728]:
    - l[n=17455]: Nu haete sich ouch Marke
    - l[n=17456]: vor den jegeren starke
  - lg@couplet[n=8729]:
    - l[n=17457]: ûf sîner verte vür genomen
    - l[n=17458]: und was îlende ûf in komen.
  - lg@couplet[n=8730]:
    - l[n=17459]: "'seht' sprach der wildenaere"
    - l[n=17460]: "'künec hêrre, ich sage iu maere:"
  - lg@couplet[n=8731]:
    - l[n=17461]: ich hân an disen stunden
    - l[n=17462]: schoene âventiure vunden.'
  - lg@couplet[n=8732]:
    - l[n=17463]: "'sag an, waz âventiure?'"
    - l[n=17464]: "'eine minnen fossiure.'"
  - lg@couplet[n=8733]:
    - l[n=17465]: "'wâ vünde dû die oder wie?'"
    - l[n=17466]: "'hêrre, in dirre wilde alhie.'"
  - lg@couplet[n=8734]:
    - l[n=17467]: "'in dirre wüesten wilde?' 'jâ.'"
    - l[n=17468]: "'ist aber ieman lebender dâ?'"
  - lg@couplet[n=8735]:
    - l[n=17469]: "'jâ hêrre, dâ ist inne"
    - l[n=17470]: ein man und ein gotinne.
  - lg@couplet[n=8736]:
    - l[n=17471]: diu ligent an einem bette
    - l[n=17472]: und slâfent alse inwette.
  - lg@couplet[n=8737]:
    - l[n=17473]: der man ist alse ein ander man.
    - l[n=17474]: mîn zwîvel ist aber dar an
  - lg@couplet[n=8738]:
    - l[n=17475]: sîn geslâfe dâ bî
    - l[n=17476]: daz der ein mensche sî.
  - lg@couplet[n=8739]:
    - l[n=17477]: der ist schoener danne ein feine.
    - l[n=17478]: von vleische noch von beine
  - lg@couplet[n=8740]:
    - l[n=17479]: enkunde niht gewerden
    - l[n=17480]: sô schoenes ûf der erden.
  - lg@couplet[n=8741]:
    - l[n=17481]: und ine weiz durch welhen sin,
    - l[n=17482]: ein swert daz lît dâ zwischen in
  - lg@couplet[n=8742]:
    - l[n=17483]: schoene unde lûter unde bar.'
    - l[n=17484]: "der künic sprach: 'wîse mich dar!'"
  - lg@couplet[n=8743]:
    - l[n=17485]: Der jegermeister vuorte in dan
    - l[n=17486]: die wilde wider ûf sîne ban
  - lg@couplet[n=8744]:
    - l[n=17487]: biz hin dâ er erbeizet was.
    - l[n=17488]: der künec erbeizete ûf daz gras
  - lg@couplet[n=8745]:
    - l[n=17489]: und streich ûf an sînen pfat.
    - l[n=17490]: der jeger der habete an der stat.
  - lg@couplet[n=8746]:
    - l[n=17491]: nu Marke der kam hin zer tür.
    - l[n=17492]: er lie si stân und kêrte vür
  - lg@couplet[n=8747]:
    - l[n=17493]: und ûzen an dem steine
    - l[n=17494]: und an des steines cleine
  - lg@couplet[n=8748]:
    - l[n=17495]: dâ nam er manege kêre
    - l[n=17496]: nâch des jegeres lêre
  - lg@couplet[n=8749]:
    - l[n=17497]: und vant ouch er ein vensterlîn.
    - l[n=17498]: er lie sîn ouge dar în
  - lg@couplet[n=8750]:
    - l[n=17499]: nâch liebe und nâch leide.
    - l[n=17500]: diu sach er ouch dâ beide
  - lg@couplet[n=8751]:
    - l[n=17501]: in der cristallen ligen enbor
    - l[n=17502]: und sliefen dannoch als dâ vor.
  - lg@couplet[n=8752]:
    - l[n=17503]: er vant si, alse ouch jener vant,
    - l[n=17504]: wol von ein ander gewant,
  - lg@couplet[n=8753]:
    - l[n=17505]: daz eine her, daz ander hin,
    - l[n=17506]: daz bare swert enzwischen in.
  - lg@couplet[n=8754]:
    - l[n=17507]: er erkante neven unde wîp.
    - l[n=17508]: sîn herze in ime und al sîn lîp
  - lg@couplet[n=8755]:
    - l[n=17509]: erkaltete vor leide
    - l[n=17510]: und ouch vor liebe beide.
  - lg@couplet[n=8756]:
    - l[n=17511]: diu verre gelegenheit
    - l[n=17512]: diu was im liep unde leit.
  - lg@couplet[n=8757]:
    - l[n=17513]: Iiep meine ich von dem wâne,
    - l[n=17514]: si waeren valsches âne.
  - lg@couplet[n=8758]:
    - l[n=17515]: leit meine ich, daz er sich versach.
    - l[n=17516]: 'in sînem herzen er sprach:'
  - lg@couplet[n=8759]:
    - l[n=17517]: '"genaedeclicher trehtîn,'
    - l[n=17518]: waz mag an disen dingen sîn?
  - lg@couplet[n=8760]:
    - l[n=17519]: ist iht des under disen geschehen,
    - l[n=17520]: des ich mich lange hân versehen,
  - lg@couplet[n=8761]:
    - l[n=17521]: wie ligent s' alsus danne?
    - l[n=17522]: wîp sol doch liebem manne
  - lg@couplet[n=8762]:
    - l[n=17523]: under armen z' allen zîten
    - l[n=17524]: cleben an der sîten.
  - lg@couplet[n=8763]:
    - l[n=17525]: wie ligent dise gelieben sô?'
    - l[n=17526]: 'wider sich sô sprach er aber dô:'
  - lg@couplet[n=8764]:
    - l[n=17527]: "'ist noch an disen dingen iht?"
    - l[n=17528]: weder ist hie schulde oder niht?'
  - lg@couplet[n=8765]:
    - l[n=17529]: hie mite was aber der zwîvel dâ.
    - l[n=17530]: "'schulde?' sprach er 'triuwen jâ.'"
  - lg@couplet[n=8766]:
    - l[n=17531]: "'schulde?' sprach er 'triuwen nein.'"
    - l[n=17532]: Diz treib er an mit disen zwein,
  - lg@couplet[n=8767]:
    - l[n=17533]: biz aber der wegelôse man
    - l[n=17534]: Marke zwîve!en began
  - lg@couplet[n=8768]:
    - l[n=17535]: umbe ir zweler minne.
    - l[n=17536]: Minne diu süenaerinne
  - lg@couplet[n=8769]:
    - l[n=17537]: diu kam dâ zuo geslichen,
    - l[n=17538]: gestreichet unde gestrichen
  - lg@couplet[n=8770]:
    - l[n=17539]: ze wunderlîchem vlîze.
    - l[n=17540]: si truoc ûf daz wîze
  - lg@couplet[n=8771]:
    - l[n=17541]: geverwet under ougen
    - l[n=17542]: daz guldîne lougen,
  - lg@couplet[n=8772]:
    - l[n=17543]: 'ir allerbeste varwe: nein.'
    - l[n=17544]: daz wort daz luhte unde schein
  - lg@couplet[n=8773]:
    - l[n=17545]: dem künege in sîn herze.
    - l[n=17546]: der ander sîn smerze,
  - lg@couplet[n=8774]:
    - l[n=17547]: daz wort, daz ungenaeme jâ
    - l[n=17548]: daz ensach Marke niender dâ.
  - lg@couplet[n=8775]:
    - l[n=17549]: daz was mitalle hin getân,
    - l[n=17550]: dane was zwîvel noch wân.
  - lg@couplet[n=8776]:
    - l[n=17551]: der minnen übergulde,
    - l[n=17552]: diu guldîne unschulde,
  - lg@couplet[n=8777]:
    - l[n=17553]: diu zôch im ougen unde sin
    - l[n=17554]: mit ir gespenstikeite hin,
  - lg@couplet[n=8778]:
    - l[n=17555]: hin da der ôsterlîche tac
    - l[n=17556]: aller sîner vröude lac.
  - lg@couplet[n=8779]:
    - l[n=17557]: er schouwete ie genôte
    - l[n=17558]: sînes herzen wunne Îsôte,
  - lg@couplet[n=8780]:
    - l[n=17559]: diun gedûhte in ouch dâ vor und ê
    - l[n=17560]: nie sô rehte schoene mê.
  - lg@couplet[n=8781]:
    - l[n=17561]: ine weiz von welher arbeit
    - l[n=17562]: diz maere spellet unde seit,
  - lg@couplet[n=8782]:
    - l[n=17563]: von der si erhitzet solte sîn,
    - l[n=17564]: und lûhte ir varwe unde ir schîn
  - lg@couplet[n=8783]:
    - l[n=17565]: als suoze und alse lôse
    - l[n=17566]: als ein gemischet rôse
  - lg@couplet[n=8784]:
    - l[n=17567]: hin ûf allez wider den man.
    - l[n=17568]: ir munt der viurete unde bran
  - lg@couplet[n=8785]:
    - l[n=17569]: rehte alse ein glüeiender kol.
    - l[n=17570]: jâ ich erkenne mich nu wol,
  - lg@couplet[n=8786]:
    - l[n=17571]: waz dirre arbeite was.
    - l[n=17572]: Îsôt was, alse ich iezuo las,
  - lg@couplet[n=8787]:
    - l[n=17573]: des morgens in dem touwe
    - l[n=17574]: geslichen zuo der ouwe
  - lg@couplet[n=8788]:
    - l[n=17575]: und was dâ von enbrunnen.
    - l[n=17576]: sô gieng ouch von der sunnen
  - lg@couplet[n=8789]:
    - l[n=17577]: ein cleinez straemelîn dar în,
    - l[n=17578]: daz gleste ir ûf ir hiufelîn,
  - lg@couplet[n=8790]:
    - l[n=17579]: ûf ir kinne und ûf ir munt.
    - l[n=17580]: zwô schoene haeten an der stunt
  - lg@couplet[n=8791]:
    - l[n=17581]: ein spil gemachet under in zwein.
    - l[n=17582]: dâ schein lieht unde lieht in ein.
  - lg@couplet[n=8792]:
    - l[n=17583]: Diu sunne und diu sunne
    - l[n=17584]: die haeten eine wunne
  - lg@couplet[n=8793]:
    - l[n=17585]: und eine hôhzît dar geleit
    - l[n=17586]: Îsôte z' einer saelekeit.
  - lg@couplet[n=8794]:
    - l[n=17587]: ir kinne, ir munt, ir varwe, ir lîch
    - l[n=17588]: daz was sô rehte wunneclîch
  - lg@couplet[n=8795]:
    - l[n=17589]: sô lieplîch und sô muotsam
    - l[n=17590]: daz ir Marken gezam.
  - lg@couplet[n=8796]:
    - l[n=17591]: in gelangete unde geluste,
    - l[n=17592]: daz er si gerne kuste.
  - lg@couplet[n=8797]:
    - l[n=17593]: Minne diu warf ir vlammen an,
    - l[n=17594]: Minne envlammete den man
  - lg@couplet[n=8798]:
    - l[n=17595]: mit der schoene ir lîbes.
    - l[n=17596]: diu schoene des wîbes
  - lg@couplet[n=8799]:
    - l[n=17597]: diu spuon im sîne sinne
    - l[n=17598]: z' ir libe und z' ir minne.
  - lg@couplet[n=8800]:
    - l[n=17599]: sîn ouge stuont im allez dar.
    - l[n=17600]: er nam vil inneclîche war,
  - lg@couplet[n=8801]:
    - l[n=17601]: wie schône ir ûz der waete schein
    - l[n=17602]: ir kele unde ir brustbein,
  - lg@couplet[n=8802]:
    - l[n=17603]: ir arme unde ir hende.
    - l[n=17604]: si haete âne gebende
  - lg@couplet[n=8803]:
    - l[n=17605]: ein schapel ûfe von clê.
    - l[n=17606]: sine gedûhte ir hêrren nie mê
  - lg@couplet[n=8804]:
    - l[n=17607]: sô lustic und so lustsam.
    - l[n=17608]: nu er der sunnen war genam,
  - lg@couplet[n=8805]:
    - l[n=17609]: diu von obene durch den stein
    - l[n=17610]: ûf ir antlütze schein,
  - lg@couplet[n=8806]:
    - l[n=17611]: er vorhte, ez waere ir an ir lîch
    - l[n=17612]: schade unde schedelîch.
  - lg@couplet[n=8807]:
    - l[n=17613]: er nam gras, bluomen unde loup,
    - l[n=17614]: daz venster er dermite verschoup
  - lg@couplet[n=8808]:
    - l[n=17615]: und bôt der schoenen sînen segen.
    - l[n=17616]: er bat ir got den guoten pflegen
  - lg@couplet[n=8809]:
    - l[n=17617]: und schiet er weinende dan.
    - l[n=17618]: alse ein trûreger man
  - lg@couplet[n=8810]:
    - l[n=17619]: kêrte er ze sînen hunden wider.
    - l[n=17620]: er leite sîn gejegede nider.
  - lg@couplet[n=8811]:
    - l[n=17621]: er hiez an den stunden
    - l[n=17622]: die jegere mit den hunden
  - lg@couplet[n=8812]:
    - l[n=17623]: wider ze hûse kêren hin.
    - l[n=17624]: daz tete er aber durch den sin,
  - lg@couplet[n=8813]:
    - l[n=17625]: daz nieman anders kaeme dar,
    - l[n=17626]: der ir dâ würde gewar.
  - lg@couplet[n=8814]:
    - l[n=17627]: So schiere was der künec niht dan,
    - l[n=17628]: Îsôt erwachete und Tristan.
  - lg@couplet[n=8815]:
    - l[n=17629]: nu sî begunden umbe sehen
    - l[n=17630]: und nâch dem sunnen schîne spehen,
  - lg@couplet[n=8816]:
    - l[n=17631]: done schein diu sunne niht dar în
    - l[n=17632]: niwan durch zwei vensterlîn.
  - lg@couplet[n=8817]:
    - l[n=17633]: nu nâmen sî des dritten war
    - l[n=17634]: und alse in daz niht liehtes bar,
  - lg@couplet[n=8818]:
    - l[n=17635]: des wunderte si sêre.
    - l[n=17636]: nune biten s' ouch nimêre.
  - lg@couplet[n=8819]:
    - l[n=17637]: si stuonden ûf beide under ein
    - l[n=17638]: und giengen ûzen an den stein.
  - lg@couplet[n=8820]:
    - l[n=17639]: Ioup unde bluomen unde gras,
    - l[n=17640]: daz vor dem vensterlîne was
  - lg@couplet[n=8821]:
    - l[n=17641]: daz selbe wnden s' ouch zehant.
    - milestone[unit=chapter,n=29]
    - label[lg=deu-Latn]: Rückkehr und Trennung
    - l[n=17642]: Ouch spurten sî zwei durch den sant
  - lg@couplet[n=8822]:
    - l[n=17643]: ûf der fossiure unde dervor
    - l[n=17644]: mannes trite und mannes spor
  - lg@couplet[n=8823]:
    - l[n=17645]: beidiu dar unde dan.
    - l[n=17646]: dâ erschrâken si van
  - lg@couplet[n=8824]:
    - l[n=17647]: und ervorhten ez starke.
    - l[n=17648]: si dâhten sâ, daz Marke
  - lg@couplet[n=8825]:
    - l[n=17649]: eteswie waere komen dar
    - l[n=17650]: und waere ir worden gewar.
  - lg@couplet[n=8826]:
    - l[n=17651]: der wân der was in wr geleit.
    - l[n=17652]: dekeine gewisheit
  - lg@couplet[n=8827]:
    - l[n=17653]: die enhaeten si dar an niht.
    - l[n=17654]: doch was ir meistiu zuoversiht
  - lg@couplet[n=8828]:
    - l[n=17655]: swer sî dâ haete vunden,
    - l[n=17656]: daz er si zuo den stunden
  - lg@couplet[n=8829]:
    - l[n=17657]: sô von ein ander gewant
    - l[n=17658]: und in der wîse ligende vant.
  - lg@couplet[n=8830]:
    - l[n=17659]: Der künec iesâ besande
    - l[n=17660]: ze hove und in dem lande
  - lg@couplet[n=8831]:
    - l[n=17661]: sînen rât und sîne mâge
    - l[n=17662]: durch rât und durch râtvrâge.
  - lg@couplet[n=8832]:
    - l[n=17663]: er seite in unde tete in kunt,
    - l[n=17664]: als ich iu seite an dirre stunt,
  - lg@couplet[n=8833]:
    - l[n=17665]: wie er si vunden haete,
    - l[n=17666]: und jach, daz er untaete
  - lg@couplet[n=8834]:
    - l[n=17667]: von Tristande unde Îsolde
    - l[n=17668]: niemer gelouben wolde.
  - lg@couplet[n=8835]:
    - l[n=17669]: sîn rât enstuont sich al zehant,
    - l[n=17670]: wie sîn wille was gewant
  - lg@couplet[n=8836]:
    - l[n=17671]: und daz sîn rede sô was getân,
    - l[n=17672]: daz er si wider wolte hân.
  - lg@couplet[n=8837]:
    - l[n=17673]: si rieten, als die wîsen tuont,
    - l[n=17674]: dâ nâch als ime daz herze stuont
  - lg@couplet[n=8838]:
    - l[n=17675]: 'und alse er selbe wolde:'
    - l[n=17676]: daz er sîn wîp Îsolde
  - lg@couplet[n=8839]:
    - l[n=17677]: und sînen neven besande,
    - l[n=17678]: sît er dâ niht erkande,
  - lg@couplet[n=8840]:
    - l[n=17679]: daz wider den eren waere,
    - l[n=17680]: und niemer boeser maere
  - lg@couplet[n=8841]:
    - l[n=17681]: von in genaeme keine war.
    - l[n=17682]: Man besande Curvenâlen dar
  - lg@couplet[n=8842]:
    - l[n=17683]: und wart der hin z' in beiden
    - l[n=17684]: z' einem boten bescheiden,
  - lg@couplet[n=8843]:
    - l[n=17685]: wan er ir dinc erkande.
    - l[n=17686]: der künec enbôt Tristande
  - lg@couplet[n=8844]:
    - l[n=17687]: und ouch der küniginne
    - l[n=17688]: sîne hulde und sîne minne
  - lg@couplet[n=8845]:
    - l[n=17689]: und daz si wider kaemen
    - l[n=17690]: und niemer war genaemen
  - lg@couplet[n=8846]:
    - l[n=17691]: dekeines arges wider in.
    - l[n=17692]: Curvenal der kêrte hin
  - lg@couplet[n=8847]:
    - l[n=17693]: und seite in beiden Markes muot.
    - l[n=17694]: daz dûhte die gelieben guot
  - lg@couplet[n=8848]:
    - l[n=17695]: und wurden in ir herzen vrô.
    - l[n=17696]: die vröude haeten s' aber do
  - lg@couplet[n=8849]:
    - l[n=17697]: vil harter unde mêre
    - l[n=17698]: durch got und durch ir êre
  - lg@couplet[n=8850]:
    - l[n=17699]: dan durch iht anders, daz ie wart.
    - l[n=17700]: si kêrten wider ûf ir vart
  - lg@couplet[n=8851]:
    - l[n=17701]: an ir hêrschaft als ê.
    - l[n=17702]: sine wurden aber niemer mê
  - lg@couplet[n=8852]:
    - l[n=17703]: in allen ir jâren
    - l[n=17704]: sô heinlîch, sô s' ê wâren,
  - lg@couplet[n=8853]:
    - l[n=17705]: nochn gewunnen nie z' ir vröuden sît
    - l[n=17706]: sô guote state sô vor der zît.
  - lg@couplet[n=8854]:
    - l[n=17707]: iedoch was aber Marke,
    - l[n=17708]: hof unde gesinde starke
  - lg@couplet[n=8855]:
    - l[n=17709]: gevlizzen an ir êre.
    - l[n=17710]: sine wâren aber nie mêre
  - lg@couplet[n=8856]:
    - l[n=17711]: vrîlîch und offenbaere.
    - l[n=17712]: Marke der zwîvelaere
  - lg@couplet[n=8857]:
    - l[n=17713]: gebôt und bat genôte
    - l[n=17714]: Tristanden unde Îsôte
  - lg@couplet[n=8858]:
    - l[n=17715]: daz sî durch got und ouch durch in
    - l[n=17716]: ir vuoge haeten under in
  - lg@couplet[n=8859]:
    - l[n=17717]: und die vil süezen stricke
    - l[n=17718]: ir inneclîchen blicke
  - lg@couplet[n=8860]:
    - l[n=17719]: vermiten und verbaeren
    - l[n=17720]: und niht sô heinlîch waeren
  - lg@couplet[n=8861]:
    - l[n=17721]: noch so gemeine ir rede als ê.
    - l[n=17722]: diz gebot tet den gelieben wê.
  - lg@couplet[n=8862]:
    - l[n=17723]: Marke der was aber dô vrô.
    - l[n=17724]: ze vröuden haete er aber dô
  - lg@couplet[n=8863]:
    - l[n=17725]: an sînem wîbe Îsolde,
    - l[n=17726]: swaz sô sîn herze wolde,
  - lg@couplet[n=8864]:
    - l[n=17727]: niht z' eren, wan ze lîbe.
    - l[n=17728]: ern haete an sînem wîbe
  - lg@couplet[n=8865]:
    - l[n=17729]: noch minne noch meine
    - l[n=17730]: noch al der êren keine,
  - lg@couplet[n=8866]:
    - l[n=17731]: die got ie gewerden liez,
    - l[n=17732]: wan daz s' in sînem namen hiez
  - lg@couplet[n=8867]:
    - l[n=17733]: ein vrouwe unde ein künigîn
    - l[n=17734]: dâ, dâ er künic solte sîn.
  - lg@couplet[n=8868]:
    - l[n=17735]: diz nam er allez vür guot
    - l[n=17736]: und truog ir allez holden muot,
  - lg@couplet[n=8869]:
    - l[n=17737]: als er ir vil liep waere.
    - l[n=17738]: diz was diu alwaere,
  - lg@couplet[n=8870]:
    - l[n=17739]: diu herzelôse blintheit,
    - l[n=17740]: 'von der ein sprichwort dâ seit:'
  - lg@couplet[n=8871]:
    - l[n=17741]: (diu blintheit der minne
    - l[n=17742]: diu blendet uze und inne.'
  - lg@couplet[n=8872]:
    - l[n=17743]: si blendet ougen unde sin.
    - l[n=17744]: daz sî wol sehent under in,
  - lg@couplet[n=8873]:
    - l[n=17745]: des enwellent sî niht sehen.
    - l[n=17746]: alsô was Marke geschehen.
  - lg@couplet[n=8874]:
    - l[n=17747]: der wiste ez wârez alse den tôt
    - l[n=17748]: und sach wol, daz sîn wîp Îsôt
  - lg@couplet[n=8875]:
    - l[n=17749]: ir herzen unde ir sinne
    - l[n=17750]: an Tristandes minne
  - lg@couplet[n=8876]:
    - l[n=17751]: mitalle was vervlizzen.
    - l[n=17752]: und enwolte es doch niht wizzen.
  - lg@couplet[n=8877]:
    - l[n=17753]: wem mac man nu die schulde geben
    - l[n=17754]: umbe daz êrlôse leben,
  - lg@couplet[n=8878]:
    - l[n=17755]: daz er sus mit ir haete?
    - l[n=17756]: wan zwâre er missetaete,
  - lg@couplet[n=8879]:
    - l[n=17757]: der ez Îsôte seite
    - l[n=17758]: ze keiner trügeheite.
  - lg@couplet[n=8880]:
    - l[n=17759]: weder sî entrouc in noch Tristan.
    - l[n=17760]: er sach ez doch mit ougen an
  - lg@couplet[n=8881]:
    - l[n=17761]: und wiste es ungesehen genuoc,
    - l[n=17762]: daz s' ime dekeine liebe truoc
  - lg@couplet[n=8882]:
    - l[n=17763]: und was si' m doch liep über daz.
    - l[n=17764]: "'war umbe, herre, und umbe waz"
  - lg@couplet[n=8883]:
    - l[n=17765]: truog er ir inneclîchen muot?'
    - l[n=17766]: 'dar umbe ez hiute maneger tuot:'
  - lg@couplet[n=8884]:
    - l[n=17767]: geluste unde gelange
    - l[n=17768]: der lîdet vil ange,
  - lg@couplet[n=8885]:
    - l[n=17769]: daz ime ze lîdene geschiht.
    - l[n=17770]: Ahî, waz man ir noch hiute siht
  - lg@couplet[n=8886]:
    - l[n=17771]: der Marke und der Îsolde,
    - l[n=17772]: ob man' z bereden solde
  - lg@couplet[n=8887]:
    - l[n=17773]: die blinder oder alse blint
    - l[n=17774]: ir herzen unde ir ougen sint!
  - lg@couplet[n=8888]:
    - l[n=17775]: irn ist niht dekeiner,
    - l[n=17776]: ir ist maniger und einer
  - lg@couplet[n=8889]:
    - l[n=17777]: an blintheit sô vervlizzen
    - l[n=17778]: ern wil des niht gewizzen,
  - lg@couplet[n=8890]:
    - l[n=17779]: daz ime lît an den ougen,
    - l[n=17780]: und hât daz vür ein lougen,
  - lg@couplet[n=8891]:
    - l[n=17781]: daz er wol weiz und daz er siht.
    - l[n=17782]: wer mac im dirre blintheit iht?
  - lg@couplet[n=8892]:
    - l[n=17783]: welle wir den billîch schouwen,
    - l[n=17784]: sone sulen wir den vrouwen
  - lg@couplet[n=8893]:
    - l[n=17785]: dekeine schulde geben hier an.
    - l[n=17786]: si sint unschuldic wider die man,
  - lg@couplet[n=8894]:
    - l[n=17787]: sô sî si mit ougen sehen lânt,
    - l[n=17788]: swaz sî gewerbent oder begant.
  - lg@couplet[n=8895]:
    - l[n=17789]: swâ man die schulde gesiht,
    - l[n=17790]: da enist man von dem wîbe niht
  - lg@couplet[n=8896]:
    - l[n=17791]: weder überkerget noch betrogen.
    - l[n=17792]: dâ hât geluste gezogen
  - lg@couplet[n=8897]:
    - l[n=17793]: den nacken vür diu ougen.
    - l[n=17794]: gelange der ist daz lougen,
  - lg@couplet[n=8898]:
    - l[n=17795]: daz al der werlde und alle zît
    - l[n=17796]: in wol gesehenden ougen lît.
  - lg@couplet[n=8899]:
    - l[n=17797]: swaz man von blintheit geseit,
    - l[n=17798]: sone blendet dekein blintheit
  - lg@couplet[n=8900]:
    - l[n=17799]: als anclîch unde als ange
    - l[n=17800]: so geluste unde gelange.
  - lg@couplet[n=8901]:
    - l[n=17801]: swie wir' z verswîgende sîn,
    - l[n=17802]: 'ez ist doch wâr ein wortelîn:'
  - lg@couplet[n=8902]:
    - l[n=17803]: (schoene daz ist hoene.'
    - l[n=17804]: diu wûnderliche schoene
  - lg@couplet[n=8903]:
    - l[n=17805]: der blüejenden Îsôte
    - l[n=17806]: diu blante ie genôte
  - lg@couplet[n=8904]:
    - l[n=17807]: Marken uze und innen
    - l[n=17808]: an ougen unde an sinnen.
  - lg@couplet[n=8905]:
    - l[n=17809]: ern kunde niht an ir gesehen,
    - l[n=17810]: des er ir zarge wolte jehen.
  - lg@couplet[n=8906]:
    - l[n=17811]: und swaz er an ir weste,
    - l[n=17812]: daz was daz allerbeste.
  - lg@couplet[n=8907]:
    - l[n=17813]: 'daz aber diu rede beslozzen sî:'
    - l[n=17814]: er was ir alse gerne bî,
  - lg@couplet[n=8908]:
    - l[n=17815]: daz er ez allez übersach,
    - l[n=17816]: swaz leides ime von ir geschach.
  - lg@couplet[n=8909]:
    - l[n=17817]: Swaz in dem herzen alle zît
    - l[n=17818]: versigelt unde beslozzen lît,
  - lg@couplet[n=8910]:
    - l[n=17819]: deist müelîch ze verberne.
    - l[n=17820]: man üebet vil gerne,
  - lg@couplet[n=8911]:
    - l[n=17821]: daz die gedanken anget.
    - l[n=17822]: daz ouge daz hanget
  - lg@couplet[n=8912]:
    - l[n=17823]: vil gerne an sîner weide.
    - l[n=17824]: herze und ouge beide
  - lg@couplet[n=8913]:
    - l[n=17825]: diu weident vil oft an die vart,
    - l[n=17826]: an der ir beider vröude ie wart.
  - lg@couplet[n=8914]:
    - l[n=17827]: und swer in daz spil leiden wil,
    - l[n=17828]: weiz got der liebet in daz spil.
  - lg@couplet[n=8915]:
    - l[n=17829]: sô man s' ie harter dannen nimet,
    - l[n=17830]: sô sî des spiles ie me gezimet
  - lg@couplet[n=8916]:
    - l[n=17831]: und sô s' ie harter clebent an.
    - l[n=17832]: alsam tet Îsôt und Tristan.
  - lg@couplet[n=8917]:
    - l[n=17833]: al zehant do daz geschach,
    - l[n=17834]: daz in ir wunne und ir gemach
  - lg@couplet[n=8918]:
    - l[n=17835]: sô mit der huote vor bespart
    - l[n=17836]: sô mit verbote benomen wart,
  - lg@couplet[n=8919]:
    - l[n=17837]: dô was in ande und ange.
    - l[n=17838]: der gespenstige gelange
  - lg@couplet[n=8920]:
    - l[n=17839]: der tete in allerêrste wê,
    - l[n=17840]: wê unde maneges wirs dan ê.
  - lg@couplet[n=8921]:
    - l[n=17841]: in was do zuo z' ein ander
    - l[n=17842]: vil anger und vil ander,
  - lg@couplet[n=8922]:
    - l[n=17843]: dan in dâ vor ie würde.
    - l[n=17844]: diu bercswaere bürde
  - lg@couplet[n=8923]:
    - l[n=17845]: der verwâzenen huote
    - l[n=17846]: diu lac in ir muote
  - lg@couplet[n=8924]:
    - l[n=17847]: swaere alse ein blîgîner berc.
    - l[n=17848]: diu huote daz vertâne antwerc
  - lg@couplet[n=8925]:
    - l[n=17849]: diu vîndin der minne
    - l[n=17850]: diu nam in alle ir sinne.
  - lg@couplet[n=8926]:
    - l[n=17851]: und aber binamen Îsôte
    - l[n=17852]: der was ande unde nôte.
  - lg@couplet[n=8927]:
    - l[n=17853]: Tristandes vremede was ir tôt.
    - l[n=17854]: sô ir ir hêrre ie mê verbôt
  - lg@couplet[n=8928]:
    - l[n=17855]: die heinlîche wider in,
    - l[n=17856]: sô ir gedanke unde ir sin
  - lg@couplet[n=8929]:
    - l[n=17857]: ie harter an in was begraben.
    - l[n=17858]: 'diz muoz man ouch an huote haben:'
  - lg@couplet[n=8930]:
    - l[n=17859]: diu huote vuoret unde birt,
    - l[n=17860]: dâ man si vuorende wirt,
  - lg@couplet[n=8931]:
    - l[n=17861]: niwan den hagen unde den dorn.
    - l[n=17862]: daz ist der angende zorn,
  - lg@couplet[n=8932]:
    - l[n=17863]: der lop und êre sêret
    - l[n=17864]: und manic wîp entêret,
  - lg@couplet[n=8933]:
    - l[n=17865]: diu vil gerne êre haete,
    - l[n=17866]: ob man ir rehte taete.
  - lg@couplet[n=8934]:
    - l[n=17867]: als man ir danne unrehte tuot,
    - l[n=17868]: sô swâret ir êre unde muot.
  - lg@couplet[n=8935]:
    - l[n=17869]: sus verkêret sî diu huote
    - l[n=17870]: an eren unde an muote.
  - lg@couplet[n=8936]:
    - l[n=17871]: und doch swar manz getrîbe,
    - l[n=17872]: huote ist verlorn an wîbe,
  - lg@couplet[n=8937]:
    - l[n=17873]: dar umbe daz dekein man
    - l[n=17874]: der übelen niht gehüeten kan.
  - lg@couplet[n=8938]:
    - l[n=17875]: der guoten darf man hüeten niht,
    - l[n=17876]: sie hüetet selbe, als man giht.
  - lg@couplet[n=8939]:
    - l[n=17877]: und swer ir hüetet über daz,
    - l[n=17878]: entriuwen der ist ir gehaz.
  - lg@couplet[n=8940]:
    - l[n=17879]: der wil daz wîp verkêren
    - l[n=17880]: an lîbe und an den êren
  - lg@couplet[n=8941]:
    - l[n=17881]: und waetlîch alsô sêre,
    - l[n=17882]: daz sî sich niemer mêre
  - lg@couplet[n=8942]:
    - l[n=17883]: sô verrihtet an ir site,
    - l[n=17884]: irn hafte iemer eteswaz mite
  - lg@couplet[n=8943]:
    - l[n=17885]: des, daz der hagen hât getragen.
    - l[n=17886]: wan iesâ sô der sûre hagen
  - lg@couplet[n=8944]:
    - l[n=17887]: in alsô süezem grunde
    - l[n=17888]: gewurzet z' einer stunde,
  - lg@couplet[n=8945]:
    - l[n=17889]: man wüestet in unsanfter dâ
    - l[n=17890]: dan in der dürre und anderswâ.
  - lg@couplet[n=8946]:
    - l[n=17891]: ich weiz wol, daz der guote muot,
    - l[n=17892]: der dem sô lange unrehte tuot,
  - lg@couplet[n=8947]:
    - l[n=17893]: biz er mit übele unvrühtic wirt,
    - l[n=17894]: daz der noch erger übel birt,
  - lg@couplet[n=8948]:
    - l[n=17895]: dan der ie übel ist gewesen.
    - l[n=17896]: deist wâr, wan daz hân ich gelesen.
  - lg@couplet[n=8949]:
    - l[n=17897]: durch daz sô sol ein wîse man
    - l[n=17898]: oder swer dem wîbe ir êren gan,
  - lg@couplet[n=8950]:
    - l[n=17899]: wider ir guotem muote
    - l[n=17900]: dekeine ander huote
  - lg@couplet[n=8951]:
    - l[n=17901]: z' ir tougenheite kêren
    - l[n=17902]: wan wîsen unde lêren,
  - lg@couplet[n=8952]:
    - l[n=17903]: zarten unde güeten.
    - l[n=17904]: dâ mite sol er ir hüeten.
  - lg@couplet[n=8953]:
    - l[n=17905]: 'und wizze waerlîche daz:'
    - l[n=17906]: ern gehüetet niemer baz.
  - lg@couplet[n=8954]:
    - l[n=17907]: wan sî sî übel oder guot,
    - l[n=17908]: der ir ze dicke unrehte tuot,
  - lg@couplet[n=8955]:
    - l[n=17909]: si gevâhet lîhte ein muotelin,
    - l[n=17910]: des man gerne âne wolte sîn.
  - lg@couplet[n=8956]:
    - l[n=17911]: jâ sol ein ieclîch biderbe man
    - l[n=17912]: und der ie mannes muot gewan,
  - lg@couplet[n=8957]:
    - l[n=17913]: getrûwen sînem wîbe
    - l[n=17914]: und ouch sîn selbes lîbe,
  - lg@couplet[n=8958]:
    - l[n=17915]: daz s' aller slahte unmâze
    - l[n=17916]: durch sîne liebe lâze.
  - lg@couplet[n=8959]:
    - l[n=17917]: swie dicke man es beginne,
    - l[n=17918]: dem wlbe enmac ir minne
  - lg@couplet[n=8960]:
    - l[n=17919]: nieman ûz ertwingen
    - l[n=17920]: mit übelîchen dingen.
  - lg@couplet[n=8961]:
    - l[n=17921]: man leschet minne wol dermite.
    - l[n=17922]: huote ist ein übel minnen site.
  - lg@couplet[n=8962]:
    - l[n=17923]: si quicket schedelîchen zorn.
    - l[n=17924]: daz wîp ist gâr dermite verlorn.
  - lg@couplet[n=8963]:
    - l[n=17925]: Der ouch verbieten möhte lân,
    - l[n=17926]: ich waene, ez waere wol getân.
  - lg@couplet[n=8964]:
    - l[n=17927]: daz birt an wîben manegen spot.
    - l[n=17928]: man tuot der manegez durch verbot,
  - lg@couplet[n=8965]:
    - l[n=17929]: daz man ez gâr verbaere,
    - l[n=17930]: ob ez unverboten waere.
  - lg@couplet[n=8966]:
    - l[n=17931]: der selbe distel unde der dorn
    - l[n=17932]: weiz got der ist in an geborn.
  - lg@couplet[n=8967]:
    - l[n=17933]: die vrouwen, die der arte sint,
    - l[n=17934]: die sint ir muoter Êven kint.
  - lg@couplet[n=8968]:
    - l[n=17935]: diu brach daz êrste verbot.
    - l[n=17936]: ir erloubete unser hêrre got
  - lg@couplet[n=8969]:
    - l[n=17937]: obez, bluomen unde gras,
    - l[n=17938]: swaz in dem paradîse was,
  - lg@couplet[n=8970]:
    - l[n=17939]: daz sî dâ mite taete,
    - l[n=17940]: swie sô si willen haete.
  - lg@couplet[n=8971]:
    - l[n=17941]: wan einez daz er ir verbôt
    - l[n=17942]: an ir leben und an ir tôt.
  - lg@couplet[n=8972]:
    - l[n=17943]: die pfaffen sagent uns maere,
    - l[n=17944]: daz ez diu vîge waere
  - lg@couplet[n=8973]:
    - l[n=17945]: daz brach si und brach gotes gebot
    - l[n=17946]: und verlos sich selben unde got.
  - lg@couplet[n=8974]:
    - l[n=17947]: 'ez ist ouch noch min vester wân:'
    - l[n=17948]: Êve enhaete ez nie getân
  - lg@couplet[n=8975]:
    - l[n=17949]: und enwaere ez ir verboten nie.
    - l[n=17950]: ir êrste werc, daz s' ie begie,
  - lg@couplet[n=8976]:
    - l[n=17951]: dar an sô bûwete s' ir art
    - l[n=17952]: und tete, daz ir verboten wart.
  - lg@couplet[n=8977]:
    - l[n=17953]: swer sich aber der dinge enstât,
    - l[n=17954]: so haete es Êve guoten rât
  - lg@couplet[n=8978]:
    - l[n=17955]: umbe daz obez daz eine.
    - l[n=17956]: si haete doch gemeine
  - lg@couplet[n=8979]:
    - l[n=17957]: diu anderen alle
    - l[n=17958]: nâch allem ir gevalle
  - lg@couplet[n=8980]:
    - l[n=17959]: und enwolte ir keinez niuwan daz,
    - l[n=17960]: dar an s' ouch alle ir êre gaz.
  - lg@couplet[n=8981]:
    - l[n=17961]: sus sint ez allez Êven kint,
    - l[n=17962]: die nach der Êven g' êvet sint
  - lg@couplet[n=8982]:
    - l[n=17963]: hî, der verbieten künde,
    - l[n=17964]: waz er der Êven vünde
  - lg@couplet[n=8983]:
    - l[n=17965]: noch hiutes tages, die durch verbot
    - l[n=17966]: sich selben liezen unde got!
  - lg@couplet[n=8984]:
    - l[n=17967]: und sît in daz von arte kumet
    - l[n=17968]: und ez diu natiure an in vrumet,
  - lg@couplet[n=8985]:
    - l[n=17969]: diu sich es danne enthaben kan,
    - l[n=17970]: dâ lît vil lobes und êren an.
  - lg@couplet[n=8986]:
    - l[n=17971]: wan swelh wîp tugendet wider ir art,
    - l[n=17972]: diu gerne wider ir art bewart
  - lg@couplet[n=8987]:
    - l[n=17973]: ir lop, ir êre unde ir lîp,
    - l[n=17974]: diu ist niwan mit namen ein wîp
  - lg@couplet[n=8988]:
    - l[n=17975]: und ist ein man mit muote.
    - l[n=17976]: der sol man ouch ze guote,
  - lg@couplet[n=8989]:
    - l[n=17977]: ze lobe unde z' êren
    - l[n=17978]: alle ir sache kêren.
  - lg@couplet[n=8990]:
    - l[n=17979]: swâ so daz wîp ir wîpheit
    - l[n=17980]: unde ir herze von ir leit
  - lg@couplet[n=8991]:
    - l[n=17981]: und herzet sich mit manne,
    - l[n=17982]: dâ honiget diu tanne,
  - lg@couplet[n=8992]:
    - l[n=17983]: dâ balsemet der scherlinc,
    - l[n=17984]: der nezzelen ursprinc
  - lg@couplet[n=8993]:
    - l[n=17985]: der rôset ob der erden.
    - l[n=17986]: Waz mac ouch iemer werden
  - lg@couplet[n=8994]:
    - l[n=17987]: sô reines an dem wîbe,
    - l[n=17988]: so daz si wider ir lîbe
  - lg@couplet[n=8995]:
    - l[n=17989]: mit ir êren vehte
    - l[n=17990]: nâch ietweders rehte
  - lg@couplet[n=8996]:
    - l[n=17991]: des lîbes unde der êren!
    - l[n=17992]: si sol den kampf sô kêren,
  - lg@couplet[n=8997]:
    - l[n=17993]: daz sî den beiden rehte tuo
    - l[n=17994]: und sehe ietwederm alsô zuo,
  - lg@couplet[n=8998]:
    - l[n=17995]: daz daz ander dâ bî
    - l[n=17996]: von ir iht versumet sî.
  - lg@couplet[n=8999]:
    - l[n=17997]: ezn ist niht ein biderbe wîp,
    - l[n=17998]: diu ir ere durch ir lîp,
  - lg@couplet[n=9000]:
    - l[n=17999]: ir lîp durch ir êre lât,
    - l[n=18000]: sô guote state sô sî des hât,
  - lg@couplet[n=9001]:
    - l[n=18001]: daz sî si beidiu behabe.
    - l[n=18002]: engê noch dem noch disem abe,
  - lg@couplet[n=9002]:
    - l[n=18003]: behalte sî beide
    - l[n=18004]: mit liebe und mit leide,
  - lg@couplet[n=9003]:
    - l[n=18005]: swie so si' z ane gevalle.
    - l[n=18006]: weiz got si muezen alle
  - lg@couplet[n=9004]:
    - l[n=18007]: stîgen in ir werdekeit
    - l[n=18008]: mit micheler arbeit.
  - lg@couplet[n=9005]:
    - l[n=18009]: bevelhe unde lâze
    - l[n=18010]: ir leben an die mâze.
  - lg@couplet[n=9006]:
    - l[n=18011]: dâ besetze ir sinne mite,
    - l[n=18012]: dâ ziere mite lîp unde site.
  - lg@couplet[n=9007]:
    - l[n=18013]: mâze diu hêre
    - l[n=18014]: diu hêret lîp und êre.
  - lg@couplet[n=9008]:
    - l[n=18015]: Ezn ist al der dinge kein,
    - l[n=18016]: der ie diu sunne beschein,
  - lg@couplet[n=9009]:
    - l[n=18017]: sô rehte saelic sô daz wîp,
    - l[n=18018]: diu ir leben unde ir lîp
  - lg@couplet[n=9010]:
    - l[n=18019]: an die mâze verlât
    - l[n=18020]: sich selben rehte liebe hât.
  - lg@couplet[n=9011]:
    - l[n=18021]: und al die wîle und al die vrist,
    - l[n=18022]: daz sî ir selber liep ist
  - lg@couplet[n=9012]:
    - l[n=18023]: sô ist der billîch ouch derbî
    - l[n=18024]: daz s' al der werlde liep sî.
  - lg@couplet[n=9013]:
    - l[n=18025]: ein wîp, diu wider ir lîbe tuot,
    - l[n=18026]: diu sô gesetzet ir muot,
  - lg@couplet[n=9014]:
    - l[n=18027]: daz sî ir selber ist gehaz,
    - l[n=18028]: wer sol die minnen über daz?
  - lg@couplet[n=9015]:
    - l[n=18029]: diu selbe ir lîp unmaeret
    - l[n=18030]: und daz der werlt bewaeret
  - lg@couplet[n=9016]:
    - l[n=18031]: waz liebe oder waz êren
    - l[n=18032]: sol ieman an die kêren?
  - lg@couplet[n=9017]:
    - l[n=18033]: man leschet gelangen,
    - l[n=18034]: sô der beginnet angen,
  - lg@couplet[n=9018]:
    - l[n=18035]: und wil daz namelôse leben
    - l[n=18036]: dem gehêreten namen geben.
  - lg@couplet[n=9019]:
    - l[n=18037]: nein nein, ezn ist niht minne,
    - l[n=18038]: ez Ist Ir aentaennne,
  - lg@couplet[n=9020]:
    - l[n=18039]: diu smaehe, diu boese,
    - l[n=18040]: diu boese geteloese!
  - lg@couplet[n=9021]:
    - l[n=18041]: diu enwirdet wîbes namen niht,
    - l[n=18042]: 'alse ein wârez sprichwort giht:'
  - lg@couplet[n=9022]:
    - l[n=18043]: (diu manegem minne sinnet,
    - l[n=18044]: diu ist manegem ungeminnet.'
  - lg@couplet[n=9023]:
    - l[n=18045]: diu gerne dâ nâch sinne,
    - l[n=18046]: daz s' al diu werlde minne,
  - lg@couplet[n=9024]:
    - l[n=18047]: diu minne sich selben vor,
    - l[n=18048]: zeige al der werlde ir minnen spor.
  - lg@couplet[n=9025]:
    - l[n=18049]: sint ez durnehte minnen trite,
    - l[n=18050]: elliu diu werlt diu minnet mite.
  - lg@couplet[n=9026]:
    - l[n=18051]: Ein wîp, diu ir wîpheit
    - l[n=18052]: wider ir selber liebe treit
  - lg@couplet[n=9027]:
    - l[n=18053]: der werlde zuo gevalle,
    - l[n=18054]: die sol diu werlt alle
  - lg@couplet[n=9028]:
    - l[n=18055]: wirden unde schoenen,
    - l[n=18056]: blüemen unde croenen
  - lg@couplet[n=9029]:
    - l[n=18057]: mit tegelîchen êren,
    - l[n=18058]: ir êre mit ir mêren.
  - lg@couplet[n=9030]:
    - l[n=18059]: an swen ouch diu genendet,
    - l[n=18060]: an den si gâr gewendet
  - lg@couplet[n=9031]:
    - l[n=18061]: ir lîp unde ir sinne,
    - l[n=18062]: ir meine unde ir minne,
  - lg@couplet[n=9032]:
    - l[n=18063]: der wart saelic ie geborn,
    - l[n=18064]: der ist geborn unde erkorn
  - lg@couplet[n=9033]:
    - l[n=18065]: ze lebenden saelden alle wîs,
    - l[n=18066]: der hat daz lebende paradîs
  - lg@couplet[n=9034]:
    - l[n=18067]: in sînem herzen begraben.
    - l[n=18068]: der endarf dekeine sorge haben,
  - lg@couplet[n=9035]:
    - l[n=18069]: daz in der hagen iht ange,
    - l[n=18070]: so' r nâch den bluomen lange;
  - lg@couplet[n=9036]:
    - l[n=18071]: daz in der dorn iht steche,
    - l[n=18072]: sô er die rôsen breche.
  - lg@couplet[n=9037]:
    - l[n=18073]: dâ enist der hagen noch der dorn.
    - l[n=18074]: dâ enhat der distelîne zorn
  - lg@couplet[n=9038]:
    - l[n=18075]: mitalle niht ze tuone.
    - l[n=18076]: diu rôsîne suone
  - lg@couplet[n=9039]:
    - l[n=18077]: 'diu hât ez allez ûz geslagen:'
    - l[n=18078]: dorn unde distel unde hagen.
  - lg@couplet[n=9040]:
    - l[n=18079]: in disem paradîse
    - l[n=18080]: dâ enspringet an dem rîse,
  - lg@couplet[n=9041]:
    - l[n=18081]: engruonet noch enwahset niht,
    - l[n=18082]: wan daz daz ouge gerne siht.
  - lg@couplet[n=9042]:
    - l[n=18083]: ez ist gâr in blüete
    - l[n=18084]: von wîplîcher güete.
  - lg@couplet[n=9043]:
    - l[n=18085]: da enist niht obezes inne
    - l[n=18086]: wan triuwe unde minne,
  - lg@couplet[n=9044]:
    - l[n=18087]: êre unde werltlîcher prîs.
    - l[n=18088]: Ahî, ein sô getân pardîs,
  - lg@couplet[n=9045]:
    - l[n=18089]: daz alsô vröudebaere
    - l[n=18090]: und sô gemeiet waere,
  - lg@couplet[n=9046]:
    - l[n=18091]: dâ möhte ein saeliger man
    - l[n=18092]: sînes herzen saelde vinden an
  - lg@couplet[n=9047]:
    - l[n=18093]: und siner ougen wunne sehen.
    - l[n=18094]: waz waere ouch dem iht wirs geschehen
  - lg@couplet[n=9048]:
    - l[n=18095]: dan Tristande unde Îsôlde?
    - l[n=18096]: der mir es gevolgen wolde,
  - lg@couplet[n=9049]:
    - l[n=18097]: ern dorfte niht sîn leben geben
    - l[n=18098]: umbe keines Tristandes leben.
  - lg@couplet[n=9050]:
    - l[n=18099]: wan zwâre ein rehte tuonde wîp
    - l[n=18100]: an swen diu lât êre unde lîp
  - lg@couplet[n=9051]:
    - l[n=18101]: und sich der beider dar bewiget,
    - l[n=18102]: hî, wie si des von herzen pfliget!
  - lg@couplet[n=9052]:
    - l[n=18103]: wie hât si' n in sô süezer pflege!
    - l[n=18104]: wie rûmet s' alle sîne wege
  - lg@couplet[n=9053]:
    - l[n=18105]: vor distel und vor dorne,
    - l[n=18106]: vor allem senedem zorne!
  - lg@couplet[n=9054]:
    - l[n=18107]: wie vrîet sî' n vor herzenôt,
    - l[n=18108]: sô wol sô nie dekein Îsôt
  - lg@couplet[n=9055]:
    - l[n=18109]: dekeinen ir Tristanden baz.
    - l[n=18110]: 'und hân ez ouch binamen vür daz:'
  - lg@couplet[n=9056]:
    - l[n=18111]: der suohte, alse er solde,
    - l[n=18112]: ez lebeten noch Îsolde,
  - lg@couplet[n=9057]:
    - l[n=18113]: an den man ez gâr vünde,
    - l[n=18114]: daz man gesuochen künde.
  - lg@couplet[n=9058]:
    - l[n=18115]: Nu suln wir wider zer huote komen.
    - l[n=18116]: den gelieben, alse ir habet vernomen,
  - lg@couplet[n=9059]:
    - l[n=18117]: Îsolde und Tristande
    - l[n=18118]: den was diu huote als ande,
  - lg@couplet[n=9060]:
    - l[n=18119]: verbot daz tete in alse wê,
    - l[n=18120]: daz s' alsô vlîzeclîchen ê
  - lg@couplet[n=9061]:
    - l[n=18121]: z' ir state nie gedâhten,
    - l[n=18122]: biz sî' z ouch vollebrâhten
  - lg@couplet[n=9062]:
    - l[n=18123]: nâch allem ir leide.
    - l[n=18124]: si gewunnen es beide
  - lg@couplet[n=9063]:
    - l[n=18125]: leit unde totlîche clage.
    - l[n=18126]: ez was an einem mitten tage
  - lg@couplet[n=9064]:
    - l[n=18127]: und schein diu sunne sêre,
    - l[n=18128]: leider ûf ir êre.
  - lg@couplet[n=9065]:
    - l[n=18129]: zweier hande sunnen schîn
    - l[n=18130]: der gleste der kunigîn
  - lg@couplet[n=9066]:
    - l[n=18131]: 'in ir herze und in ir sinne:'
    - l[n=18132]: diu sunne und diu minne.
  - lg@couplet[n=9067]:
    - l[n=18133]: der senede muot, diu heize zît
    - l[n=18134]: diu muoten sî inwiderstrît.
  - lg@couplet[n=9068]:
    - l[n=18135]: sus wolte sî dem strîte
    - l[n=18136]: dem muote unde der zîte
  - lg@couplet[n=9069]:
    - l[n=18137]: mit einem liste entwichen sîn
    - l[n=18138]: und viel inmitten dar în.
  - lg@couplet[n=9070]:
    - l[n=18139]: si begunde in ir boumgarten
    - l[n=18140]: ir gelegenheite warten.
  - lg@couplet[n=9071]:
    - l[n=18141]: si suohte zuo z' ir state schate
    - l[n=18142]: schate, der ir zuo z' ir state
  - lg@couplet[n=9072]:
    - l[n=18143]: schirm unde helfe baere
    - l[n=18144]: dâ küele und eine waere.
  - lg@couplet[n=9073]:
    - l[n=18145]: und al zehant daz sî den vant
    - l[n=18146]: si hiez ein bette dar zehant
  - lg@couplet[n=9074]:
    - l[n=18147]: rîlîche und schone machen.
    - l[n=18148]: kulter und lîlachen,
  - lg@couplet[n=9075]:
    - l[n=18149]: purper unde plîât,
    - l[n=18150]: küniclîcher bettewât
  - lg@couplet[n=9076]:
    - l[n=18151]: wart über daz bette vil geleit.
    - l[n=18152]: nu daz daz bette was bereit,
  - lg@couplet[n=9077]:
    - l[n=18153]: sô' z iemer beste kunde,
    - l[n=18154]: dô leite sich diu blunde
  - lg@couplet[n=9078]:
    - l[n=18155]: in ir hemede dar an.
    - l[n=18156]: die juncvrouwen hiez si dan
  - lg@couplet[n=9079]:
    - l[n=18157]: entwîchen al gemeine
    - l[n=18158]: niwan Brangaenen eine.
  - lg@couplet[n=9080]:
    - l[n=18159]: nu was Tristande ein bote getân,
    - l[n=18160]: daz er' z durch niht solte lân,
  - lg@couplet[n=9081]:
    - l[n=18161]: ern spraeche Îsôte sâ ze stete.
    - l[n=18162]: nu tete er rehte als Adam tete.
  - lg@couplet[n=9082]:
    - l[n=18163]: daz obez, daz ime sîn Êve bôt,
    - l[n=18164]: daz nam er und az mit ir den tôt.
  - lg@couplet[n=9083]:
    - l[n=18165]: er kam und gie Brangaene hin
    - l[n=18166]: zen vrouwen und saz nider zuo z' in
  - lg@couplet[n=9084]:
    - l[n=18167]: mit angestlîcher swaere.
    - l[n=18168]: si hiez die kameraere
  - lg@couplet[n=9085]:
    - l[n=18169]: alle die tür besliezen
    - l[n=18170]: und nieman ouch în liezen,
  - lg@couplet[n=9086]:
    - l[n=18171]: si selbe enhieze in în lân.
    - l[n=18172]: die tür die wurden zuo getân.
  - lg@couplet[n=9087]:
    - l[n=18173]: und als Brangaene nider gesaz,
    - l[n=18174]: nu bedâhte si daz
  - lg@couplet[n=9088]:
    - l[n=18175]: und betrûrete ez in ir muote,
    - l[n=18176]: daz vorhte noch huote
  - lg@couplet[n=9089]:
    - l[n=18177]: an ir vrouwen niht vervie.
    - l[n=18178]: Binnen disen trahten gie
  - lg@couplet[n=9090]:
    - l[n=18179]: der kameraere einer vür die tür
    - l[n=18180]: und was sô schiere nie dervür,
  - lg@couplet[n=9091]:
    - l[n=18181]: der künec engienge gegen im în
    - l[n=18182]: und vrâgete nâch der künigîn
  - lg@couplet[n=9092]:
    - l[n=18183]: vil harte unmüezeclîche.
    - l[n=18184]: 'nu sprach ir iegelîche:'
  - lg@couplet[n=9093]:
    - l[n=18185]: "'si slâfet, hêrre, ich waene.'"
    - l[n=18186]: diu verdâhte Brangaene,
  - lg@couplet[n=9094]:
    - l[n=18187]: diu arme erschrac unde gesweic,
    - l[n=18188]: ir houbet ûf ir ahsel seic,
  - lg@couplet[n=9095]:
    - l[n=18189]: hende unde herze enpfielen ir.
    - l[n=18190]: "der künec sprach aber: 'nu saget mir,"
  - lg@couplet[n=9096]:
    - l[n=18191]: wâ slâfet si diu künigîn?'
    - l[n=18192]: si wîsten in zem garten în.
  - lg@couplet[n=9097]:
    - l[n=18193]: und Marke kêrte hin zehant,
    - l[n=18194]: dâ er sîn herzeleit dâ vant.
  - lg@couplet[n=9098]:
    - l[n=18195]: wîp unde neven die vander
    - l[n=18196]: mit armen zuo z' ein ander
  - lg@couplet[n=9099]:
    - l[n=18197]: gevlohten nâhe und ange,
    - l[n=18198]: ir wange an sînem wange,
  - lg@couplet[n=9100]:
    - l[n=18199]: ir munt an sînem munde.
    - l[n=18200]: swaz er gesehen kunde,
  - lg@couplet[n=9101]:
    - l[n=18201]: daz in diu decke sehen lie,
    - l[n=18202]: daz vür daz deckelachen gie
  - lg@couplet[n=9102]:
    - l[n=18203]: 'zuo dem oberen ende:'
    - l[n=18204]: ir arme unde ir hende,
  - lg@couplet[n=9103]:
    - l[n=18205]: ir ahsel unde ir brustbein
    - l[n=18206]: alu waren also nâhe in ein
  - lg@couplet[n=9104]:
    - l[n=18207]: 'getwungen unde geslozzen:'
    - l[n=18208]: und waere ein werc gegozzen
  - lg@couplet[n=9105]:
    - l[n=18209]: von êre oder von golde,
    - l[n=18210]: ezn dorfte noch ensolde
  - lg@couplet[n=9106]:
    - l[n=18211]: memer Daz gevueget sîn
    - l[n=18212]: Tristan und diu künigîn
  - lg@couplet[n=9107]:
    - l[n=18213]: die sliefen harte suoze,
    - l[n=18214]: ine weiz nâch waz unmuoze.
  - lg@couplet[n=9108]:
    - l[n=18215]: Der künec dô der sîn ungemach
    - l[n=18216]: als offenbaerlîche ersach,
  - lg@couplet[n=9109]:
    - l[n=18217]: do was im êrste vür geleit
    - l[n=18218]: sîn endeclîchez herzeleit.
  - lg@couplet[n=9110]:
    - l[n=18219]: er was aber ein verrihter man.
    - l[n=18220]: wân unde zwîvel was dô dan,
  - lg@couplet[n=9111]:
    - l[n=18221]: sîn altiu überleste.
    - l[n=18222]: ern wânde niht, er weste.
  - lg@couplet[n=9112]:
    - l[n=18223]: des er dâ vor ie haete gert,
    - l[n=18224]: des was er alles dô gewert.
  - lg@couplet[n=9113]:
    - l[n=18225]: entriuwen ez ist aber mîn wân,
    - l[n=18226]: im haete dô vil baz getân
  - lg@couplet[n=9114]:
    - l[n=18227]: ein waenen danne ein wizzen.
    - l[n=18228]: des er ie was gevlizzen
  - lg@couplet[n=9115]:
    - l[n=18229]: ze komene von der zwîvelnôt,
    - l[n=18230]: dar an was dô sîn lebender tôt.
  - lg@couplet[n=9116]:
    - l[n=18231]: sus gieng er swîgende dan.
    - l[n=18232]: sînen rât und sîne man
  - lg@couplet[n=9117]:
    - l[n=18233]: die nam er sunder dort hin.
    - l[n=18234]: er huob ûf unde seite in,
  - lg@couplet[n=9118]:
    - l[n=18235]: daz ime gesaget waere
    - l[n=18236]: vür ein wârez maere,
  - lg@couplet[n=9119]:
    - l[n=18237]: daz Tristan und diu künigîn
    - l[n=18238]: bî ein ander solten sîn,
  - lg@couplet[n=9120]:
    - l[n=18239]: daz s' alle mit im giengen dar
    - l[n=18240]: und naemen umbe si beidiu war,
  - lg@couplet[n=9121]:
    - l[n=18241]: ob man si alsô vünde dâ,
    - l[n=18242]: daz man im von in beiden sâ
  - lg@couplet[n=9122]:
    - l[n=18243]: reht unde gerihte taete,
    - l[n=18244]: alsô daz lantreht haete.
  - lg@couplet[n=9123]:
    - l[n=18245]: Nu enwas ouch daz sô schiere nie,
    - l[n=18246]: daz Marke von dem bette gie
  - lg@couplet[n=9124]:
    - l[n=18247]: und harte unverre was dervan,
    - l[n=18248]: sô daz erwachet ouch Tristan
  - lg@couplet[n=9125]:
    - l[n=18249]: und sach in von dem bette gân.
    - l[n=18250]: "'â' sprach er, 'waz habt ir getân,"
  - lg@couplet[n=9126]:
    - l[n=18251]: getriuwe Brangaene!
    - l[n=18252]: weiz got Brangaene, ich waene,
  - lg@couplet[n=9127]:
    - l[n=18253]: diz slâfen gât uns an den lîp.
    - l[n=18254]: Îsôt wachet, armez wîp!
  - lg@couplet[n=9128]:
    - l[n=18255]: wachet, herzekünigîn!
    - l[n=18256]: ich waene, wir verrâten sîn.'
  - lg@couplet[n=9129]:
    - l[n=18257]: "'verrâten?' sprach si 'hêrre, wie?'"
    - l[n=18258]: (mîn hêrre der stuont ob uns hie.
  - lg@couplet[n=9130]:
    - l[n=18259]: er sach uns beide und ich sach in.
    - l[n=18260]: er gât von uns iezuo dâ hin
  - lg@couplet[n=9131]:
    - l[n=18261]: und weiz binamen alsô wol,
    - l[n=18262]: sô daz ich ersterben sol.
  - lg@couplet[n=9132]:
    - l[n=18263]: er wil ze disen dingen
    - l[n=18264]: helfe unde geziuge bringen.
  - lg@couplet[n=9133]:
    - l[n=18265]: er wirbet unseren tôt.
    - l[n=18266]: herzevrouwe, schoene Îsôt,
  - lg@couplet[n=9134]:
    - l[n=18267]: nu müeze wir uns scheiden
    - l[n=18268]: sô waetlîch, daz uns beiden
  - lg@couplet[n=9135]:
    - l[n=18269]: sô guotiu state niemer mê
    - l[n=18270]: ze vröuden widervert als ê.
  - lg@couplet[n=9136]:
    - l[n=18271]: nu nemet in iuwer sinne,
    - l[n=18272]: wie ûuterlîche minne
  - lg@couplet[n=9137]:
    - l[n=18273]: wir haben geleitet unze her,
    - l[n=18274]: und sehet, daz diu noch staete wer.
  - lg@couplet[n=9138]:
    - l[n=18275]: lât mich ûz iuwerm herzen niht
    - l[n=18276]: wan swaz dem mînem geschiht,
  - lg@couplet[n=9139]:
    - l[n=18277]: dar ûz enkomet ir niemer.
    - l[n=18278]: Îsôt diu muoz iemer
  - lg@couplet[n=9140]:
    - l[n=18279]: in Tristandes herzen sîn.
    - l[n=18280]: nu sehet, herzevriundîn,
  - lg@couplet[n=9141]:
    - l[n=18281]: daz mir vremede unde verre
    - l[n=18282]: iemer hin z' iu gewerre!
  - lg@couplet[n=9142]:
    - l[n=18283]: vergezzet mîn durch keine nôt.
    - l[n=18284]: dûze amîe, bêle Îsôt,
  - lg@couplet[n=9143]:
    - l[n=18285]: gebietet mir und küsset mich!'
    - l[n=18286]: Si trat ein lützel hinder sich,
  - lg@couplet[n=9144]:
    - l[n=18287]: 'siuftende sprach si wider in:'
    - l[n=18288]: (herre, unser herze und unser sin
  - lg@couplet[n=9145]:
    - l[n=18289]: diu sint dar zuo ze lange,
    - l[n=18290]: ze anclîch und ze ange
  - lg@couplet[n=9146]:
    - l[n=18291]: an ein ander vervlizzen,
    - l[n=18292]: daz s' iemer suln gewizzen,
  - lg@couplet[n=9147]:
    - l[n=18293]: waz under in vergezzen sî.
    - l[n=18294]: ir sît mir verre oder bî,
  - lg@couplet[n=9148]:
    - l[n=18295]: so ensol doch in dem herzen mîn
    - l[n=18296]: niht lebenes noch niht lebendes sîn
  - lg@couplet[n=9149]:
    - l[n=18297]: wan Tristan, mîn lip und mîn leben.
    - l[n=18298]: hêrre, ich hân iu nu lange ergeben
  - lg@couplet[n=9150]:
    - l[n=18299]: beidiu leben unde lîp.
    - l[n=18300]: nu sehet, daz mich kein lebende wîp
  - lg@couplet[n=9151]:
    - l[n=18301]: iemer von iu gescheide,
    - l[n=18302]: wir ensîn iemer beide
  - lg@couplet[n=9152]:
    - l[n=18303]: der liebe unde der triuwe
    - l[n=18304]: staete unde niuwe
  - lg@couplet[n=9153]:
    - l[n=18305]: diu lange und alse lange vrist
    - l[n=18306]: sô reine an uns gewesen ist.
  - lg@couplet[n=9154]:
    - l[n=18307]: und nemet hie diz vingerlîn.
    - l[n=18308]: daz lât ein urkünde sîn
  - lg@couplet[n=9155]:
    - l[n=18309]: der triuwen unde der minne.
    - l[n=18310]: ob ir dekeine sinne
  - lg@couplet[n=9156]:
    - l[n=18311]: iemer dâ zuo gewinnet,
    - l[n=18312]: daz ir âne mich iht minnet
  - lg@couplet[n=9157]:
    - l[n=18313]: daz ir gedenket derbî,
    - l[n=18314]: wie mînem herzen iezuo sî.
  - lg@couplet[n=9158]:
    - l[n=18315]: gedenket an diz scheiden
    - l[n=18316]: wie nâhen ez uns beiden
  - lg@couplet[n=9159]:
    - l[n=18317]: ze herzen und ze lîbe lît.
    - l[n=18318]: gedenket maneger swaeren zît
  - lg@couplet[n=9160]:
    - l[n=18319]: die ich durch iuch erliten hân,
    - l[n=18320]: und lât iu nieman nâher gân
  - lg@couplet[n=9161]:
    - l[n=18321]: dan Îsolde, iuwer vriundîn!
    - l[n=18322]: durch nieman sô vergezzet mîn.
  - lg@couplet[n=9162]:
    - l[n=18323]: wir zwei wir haben liep unde leit
    - l[n=18324]: mit solher gesellekeit
  - lg@couplet[n=9163]:
    - l[n=18325]: her unz an dise stunde brâht;
    - l[n=18326]: wir suln die selben andâht
  - lg@couplet[n=9164]:
    - l[n=18327]: billîche leiten ûf den tôt.
    - l[n=18328]: hêrre, ez ist allez âne nôt,
  - lg@couplet[n=9165]:
    - l[n=18329]: daz ich iuch alse verre mane.
    - l[n=18330]: wart Îsôt ie mit Tristane
  - lg@couplet[n=9166]:
    - l[n=18331]: ein herze unde ein triuwe,
    - l[n=18332]: sô ist ez iemer niuwe,
  - lg@couplet[n=9167]:
    - l[n=18333]: sô muoz ez iemer staete wern.
    - l[n=18334]: 'doch wil ich einer bete gern:'
  - lg@couplet[n=9168]:
    - l[n=18335]: swelch enden landes ir gevart,
    - l[n=18336]: daz ir iuch, mînen lîp, bewart.
  - lg@couplet[n=9169]:
    - l[n=18337]: wan swenne ich des verweiset bin,
    - l[n=18338]: sô bin ich, iuwer lîp, dâ hin.
  - lg@couplet[n=9170]:
    - l[n=18339]: mir, iuwerm lîbe, dem wil ich
    - l[n=18340]: durch iuwern willen, niht durch mich,
  - lg@couplet[n=9171]:
    - l[n=18341]: vlîz unde schoene huote geben.
    - l[n=18342]: wan iuwer lîp und iuwer leben,
  - lg@couplet[n=9172]:
    - l[n=18343]: daz weiz ich wol, daz lît an mir.
    - l[n=18344]: ein lîp, ein leben daz sîn wir.
  - lg@couplet[n=9173]:
    - l[n=18345]: nu bedenket ie genôte
    - l[n=18346]: mich, iuwern lîp, Îsôte.
  - lg@couplet[n=9174]:
    - l[n=18347]: lât mich an iu mîn leben sehen,
    - l[n=18348]: sô' z iemer schierest müge geschehen,
  - lg@couplet[n=9175]:
    - l[n=18349]: und sehet ouch ir daz iure an mir.
    - l[n=18350]: unser beider leben daz leitet ir.
  - lg@couplet[n=9176]:
    - l[n=18351]: nu gât her und küsset mich.
    - l[n=18352]: Tristan und Îsôt, ir und ich,
  - lg@couplet[n=9177]:
    - l[n=18353]: wir zwei sîn iemer beide
    - l[n=18354]: ein dinc âne underscheide.
  - lg@couplet[n=9178]:
    - l[n=18355]: dirre kus sol ein insigel sîn
    - l[n=18356]: daz ich iuwer unde ir mîn
  - lg@couplet[n=9179]:
    - l[n=18357]: belîben staete unz an den tôt,
    - l[n=18358]: niwan ein Tristan und ein Îsôt.'
  - lg@couplet[n=9180]:
    - l[n=18359]: Nu daz diu rede versigelt wart,
    - l[n=18360]: Tristan der kêrte ûf sîne vart
  - lg@couplet[n=9181]:
    - l[n=18361]: mit jâmer und mit maneger nôt.
    - l[n=18362]: sîn lîp, sîn ander leben, Îsôt
  - lg@couplet[n=9182]:
    - l[n=18363]: beleip mit manegem leide.
    - l[n=18364]: die spilgesellen beide
  - lg@couplet[n=9183]:
    - l[n=18365]: dien geschieden sich ê mâles nie
    - l[n=18366]: mit solher marter alse hie.
  - lg@couplet[n=9184]:
    - l[n=18367]: hie mite was ouch der künic komen
    - l[n=18368]: und haete ein her ze sich genomen
  - lg@couplet[n=9185]:
    - l[n=18369]: von sînem hoverâte.
    - l[n=18370]: si kâmen aber ze spâte.
  - lg@couplet[n=9186]:
    - l[n=18371]: si vunden niwan Îsôte.
    - l[n=18372]: diu lag ouch ie genôte
  - lg@couplet[n=9187]:
    - l[n=18373]: in trahten an ir bette als ê.
    - l[n=18374]: nu daz der künec dâ nieman mê
  - lg@couplet[n=9188]:
    - l[n=18375]: wan eine slne Îsôte vant,
    - l[n=18376]: sîn rât der nam in al zehant
  - lg@couplet[n=9189]:
    - l[n=18377]: und vuorte in sunder dort hin dan.
    - l[n=18378]: "'hêrre' sprachen si 'hier an"
  - lg@couplet[n=9190]:
    - l[n=18379]: missetuot ir harte sêre,
    - l[n=18380]: iuwer wîp und iuwer êre
  - lg@couplet[n=9191]:
    - l[n=18381]: daz ir diu ze alsô maneger zît
    - l[n=18382]: ziehende unde zogende sît
  - lg@couplet[n=9192]:
    - l[n=18383]: ze lasterlîcher inziht
    - l[n=18384]: gâr âne nôt und umbe niht.
  - lg@couplet[n=9193]:
    - l[n=18385]: ir hazzet êre unde wîp
    - l[n=18386]: und almeist iuwer selbes lîp.
  - lg@couplet[n=9194]:
    - l[n=18387]: wie muget ir iemer werden vrô,
    - l[n=18388]: die wîle ir iuwer vröude alsô
  - lg@couplet[n=9195]:
    - l[n=18389]: an iuwerm wîbe swachet
    - l[n=18390]: und sî ze spelle machet
  - lg@couplet[n=9196]:
    - l[n=18391]: über hof und über lant
    - l[n=18392]: und habet an ir noch niht erkant,
  - lg@couplet[n=9197]:
    - l[n=18393]: daz wider ir êren müge gesîn?
    - l[n=18394]: waz wîzet ir der künigîn?
  - lg@couplet[n=9198]:
    - l[n=18395]: war umbe velschet ir die,
    - l[n=18396]: diu nie valsch wider iuch begie?
  - lg@couplet[n=9199]:
    - l[n=18397]: hêrre, durch iuwer êre
    - l[n=18398]: getuot ez niemer mere.
  - lg@couplet[n=9200]:
    - l[n=18399]: vermîdet sus getânen spot
    - l[n=18400]: durch iuch selben und durch got!'
  - lg@couplet[n=9201]:
    - l[n=18401]: sus nâmen s' in mit rede dervan,
    - l[n=18402]: daz er in volgen began
  - lg@couplet[n=9202]:
    - l[n=18403]: und aber sînen zorn lie
    - l[n=18404]: und ungerochen dannen gie.
  - milestone[unit=chapter,n=30]
  - label[lg=deu-Latn]: Îsolde Weißhand
  - lg@couplet[n=9203]:
    - l[n=18405]: Tristan zen herbergen kam.
    - l[n=18406]: sîn ingesinde er allez nam
  - lg@couplet[n=9204]:
    - l[n=18407]: unde zogete sich mit in
    - l[n=18408]: wol balde gein der habe hin.
  - lg@couplet[n=9205]:
    - l[n=18409]: daz êrste schif, daz er dâ vant,
    - l[n=18410]: dar în sô kêrte er al zehant
  - lg@couplet[n=9206]:
    - l[n=18411]: und vuor ze Normandîe,
    - l[n=18412]: er und sîn massenîe.
  - lg@couplet[n=9207]:
    - l[n=18413]: nu was er aber unlange dâ,
    - l[n=18414]: wan sîn gemüete riet im sâ,
  - lg@couplet[n=9208]:
    - l[n=18415]: daz er eteswie suohte ein leben,
    - l[n=18416]: daz ime lîbunge kunde geben
  - lg@couplet[n=9209]:
    - l[n=18417]: und trôst ze sîner triure.
    - l[n=18418]: 'hie merket âventiure:'
  - lg@couplet[n=9210]:
    - l[n=18419]: Tristan vlôch arbeit unde leit
    - l[n=18420]: und suohte leit und arbeit;
  - lg@couplet[n=9211]:
    - l[n=18421]: er vlôch Marken unde den tôt
    - l[n=18422]: und suohte totlîche nôt,
  - lg@couplet[n=9212]:
    - l[n=18423]: 'diu in in dem herzen tôte:'
    - l[n=18424]: diu vremede von Îsôte.
  - lg@couplet[n=9213]:
    - l[n=18425]: waz half, daz er den tôt dort vlôch
    - l[n=18426]: und hie dem tôde mite zôch?
  - lg@couplet[n=9214]:
    - l[n=18427]: waz half, daz er der quâle
    - l[n=18428]: entweich von Curnewâle
  - lg@couplet[n=9215]:
    - l[n=18429]: und s' ime doch ûf dem rucke lac
    - l[n=18430]: alle zît naht unde tac?
  - lg@couplet[n=9216]:
    - l[n=18431]: dem wîbe nerte er daz leben
    - l[n=18432]: und was dem lebene vergeben
  - lg@couplet[n=9217]:
    - l[n=18433]: niuwan mit dem wîbe.
    - l[n=18434]: ze lebene und ze lîbe
  - lg@couplet[n=9218]:
    - l[n=18435]: enwas niht lebendes sîn tot
    - l[n=18436]: niwan sîn beste leben, Îsôt.
  - lg@couplet[n=9219]:
    - l[n=18437]: sus twang in tôt unde tôt.
    - l[n=18438]: nu gedâhte er, solte im disiu not
  - lg@couplet[n=9220]:
    - l[n=18439]: iemer ûf der erden
    - l[n=18440]: sô tragebaere werden,
  - lg@couplet[n=9221]:
    - l[n=18441]: daz er ir möhte genesen,
    - l[n=18442]: daz müese an ritterschefte wesen.
  - lg@couplet[n=9222]:
    - l[n=18443]: Nu was ein lantmaere,
    - l[n=18444]: daz grôz urliuge waere
  - lg@couplet[n=9223]:
    - l[n=18445]: z' Almânje in dem lande.
    - l[n=18446]: diz seite man Tristande.
  - lg@couplet[n=9224]:
    - l[n=18447]: sus kêrte er wider Schampânje
    - l[n=18448]: dannen her z' Almânje.
  - lg@couplet[n=9225]:
    - l[n=18449]: hie diente er alsô schône
    - l[n=18450]: dem zepter unde der crône,
  - lg@couplet[n=9226]:
    - l[n=18451]: daz roemesch rîche nie gewan
    - l[n=18452]: under sînem vanen einen man,
  - lg@couplet[n=9227]:
    - l[n=18453]: der ie würde alsô sagehaft
    - l[n=18454]: von manlîcher ritterschaft.
  - lg@couplet[n=9228]:
    - l[n=18455]: gelückes unde linge
    - l[n=18456]: an manlîchem dinge
  - lg@couplet[n=9229]:
    - l[n=18457]: und âventiure erwarp er vil
    - l[n=18458]: der ich aller niht gewehenen wil.
  - lg@couplet[n=9230]:
    - l[n=18459]: wan solte ich alle sîne tât,
    - l[n=18460]: die man von ime geschriben hât
  - lg@couplet[n=9231]:
    - l[n=18461]: rechen al besunder
    - l[n=18462]: des maeres würde ein wunder.
  - lg@couplet[n=9232]:
    - l[n=18463]: die fabelen, die hier under sint,
    - l[n=18464]: die sol ich werfen an den wint.
  - lg@couplet[n=9233]:
    - l[n=18465]: mir ist doch mit der wârheit
    - l[n=18466]: ein michel arbeit ûf geleit.
  - lg@couplet[n=9234]:
    - l[n=18467]: Tristandes leben und sîn tôt,
    - l[n=18468]: sîn lebender tôt, diu blunde Îsôt,
  - lg@couplet[n=9235]:
    - l[n=18469]: der was wê und ande.
    - l[n=18470]: des tages dô sî Tristande
  - lg@couplet[n=9236]:
    - l[n=18471]: und sînem kiele nâch sach,
    - l[n=18472]: daz ir daz herze dô niht brach,
  - lg@couplet[n=9237]:
    - l[n=18473]: daz schuof daz, daz er lebende was.
    - l[n=18474]: sîn leben half ir, daz sî genas.
  - lg@couplet[n=9238]:
    - l[n=18475]: sine mohte leben noch sterben
    - l[n=18476]: âne in niht erwerben.
  - lg@couplet[n=9239]:
    - l[n=18477]: tôt unde leben haet ir vergeben.
    - l[n=18478]: sine mohte sterben noch geleben.
  - lg@couplet[n=9240]:
    - l[n=18479]: daz lieht ir liehten ougen
    - l[n=18480]: daz nam sîn selbes lougen
  - lg@couplet[n=9241]:
    - l[n=18481]: oft und ze maneger stunde.
    - l[n=18482]: ir zunge in ir munde
  - lg@couplet[n=9242]:
    - l[n=18483]: diu gesweic ir dicke zuo der nôt.
    - l[n=18484]: dane was weder leben noch tôt
  - lg@couplet[n=9243]:
    - l[n=18485]: und wâren doch dâ beide.
    - l[n=18486]: si wâren aber von leide
  - lg@couplet[n=9244]:
    - l[n=18487]: ir rehtes alsô rehtelôs,
    - l[n=18488]: daz sî dewederez dâ kôs.
  - lg@couplet[n=9245]:
    - l[n=18489]: dô sî den segel vliegen sach,
    - l[n=18490]: 'ir herze wider sich selben sprach:'
  - lg@couplet[n=9246]:
    - l[n=18491]: "'ôwî ôwî, mîn hêr Tristan,"
    - l[n=18492]: nu clebet iu mîn herze allez an,
  - lg@couplet[n=9247]:
    - l[n=18493]: nu ziehent iu mîn ougen nâch
    - l[n=18494]: und ist iu von mir harte gâch.
  - lg@couplet[n=9248]:
    - l[n=18495]: wie gâhet ir alsus von mir?
    - l[n=18496]: nu weiz ich doch vil wol, daz ir
  - lg@couplet[n=9249]:
    - l[n=18497]: von iuwerm lebene ziehet,
    - l[n=18498]: swenne ir Îsolde vliehet.
  - lg@couplet[n=9250]:
    - l[n=18499]: wan iuwer leben daz bin ich.
    - l[n=18500]: iht mêre muget ir âne mich
  - lg@couplet[n=9251]:
    - l[n=18501]: iemer geleben keinen tac,
    - l[n=18502]: dan ich âne iuch geleben mac.
  - lg@couplet[n=9252]:
    - l[n=18503]: unser lîp und unser leben
    - l[n=18504]: diu sint sô sêre in ein geweben,
  - lg@couplet[n=9253]:
    - l[n=18505]: sô gar verstricket under in,
    - l[n=18506]: daz ir mîn leben vüeret hin
  - lg@couplet[n=9254]:
    - l[n=18507]: und lâzet mir daz iuwer hie.
    - l[n=18508]: zwei leben diu enwurden nie
  - lg@couplet[n=9255]:
    - l[n=18509]: alsus gemischet under ein.
    - l[n=18510]: wir zwei wir tragen under uns zwein
  - lg@couplet[n=9256]:
    - l[n=18511]: tôt unde leben ein ander an.
    - l[n=18512]: wan unser enwederez enkan
  - lg@couplet[n=9257]:
    - l[n=18513]: ze rehte sterben noch geleben,
    - l[n=18514]: ezn müeze ime daz ander geben.
  - lg@couplet[n=9258]:
    - l[n=18515]: hie mite enist diu arme Îsôt
    - l[n=18516]: noch lebende noch rehte tôt.
  - lg@couplet[n=9259]:
    - l[n=18517]: ine kan weder dar noch dan.
    - l[n=18518]: Nu hêrre, mîn hêr Tristan,
  - lg@couplet[n=9260]:
    - l[n=18519]: sît daz ir mit mir alle zît
    - l[n=18520]: ein lîp unde ein leben sît,
  - lg@couplet[n=9261]:
    - l[n=18521]: sô sult ir mir ouch lêre geben,
    - l[n=18522]: daz ich behabe lîp unde leben
  - lg@couplet[n=9262]:
    - l[n=18523]: iu z' aller êrste, dâ nâch mir.
    - l[n=18524]: nu lêret an! wes swîget ir?
  - lg@couplet[n=9263]:
    - l[n=18525]: uns waere guoter lêre nôt.
    - l[n=18526]: waz rede ich sinnelôse Îsôt?
  - lg@couplet[n=9264]:
    - l[n=18527]: Tristandes zunge und mîn sin
    - l[n=18528]: diu varnt dort mit ein ander hin.
  - lg@couplet[n=9265]:
    - l[n=18529]: Îsôte lîp, Îsôte leben
    - l[n=18530]: diu sint bevolhen unde ergeben
  - lg@couplet[n=9266]:
    - l[n=18531]: den segeln unde den winden.
    - l[n=18532]: wâ mag ich mich nu vinden?
  - lg@couplet[n=9267]:
    - l[n=18533]: wâ mac ich mich nu suochen, wâ?
    - l[n=18534]: nu bin ich hie und bin ouch dâ
  - lg@couplet[n=9268]:
    - l[n=18535]: und enbin doch weder dâ noch hie.
    - l[n=18536]: wer wart ouch sus verirret ie?
  - lg@couplet[n=9269]:
    - l[n=18537]: wer wart ie sus zerteilet mê?
    - l[n=18538]: ich sihe mich dort ûf jenem sê
  - lg@couplet[n=9270]:
    - l[n=18539]: und bin hie an dem lande.
    - l[n=18540]: ich var dort mit Tristande
  - lg@couplet[n=9271]:
    - l[n=18541]: und sitze hie bî Marke.
    - l[n=18542]: und criegent an mir starke
  - lg@couplet[n=9272]:
    - l[n=18543]: beidiu tôt unde leben.
    - l[n=18544]: mit disen zwein ist mir vergeben.
  - lg@couplet[n=9273]:
    - l[n=18545]: ich stürbe gerne, möhte ich.
    - l[n=18546]: nûne lâzet er mich,
  - lg@couplet[n=9274]:
    - l[n=18547]: an dem mîn leben behalten ist.
    - l[n=18548]: nune mag ich ouch ze dirre vrist
  - lg@couplet[n=9275]:
    - l[n=18549]: weder mir noch ime geleben wol,
    - l[n=18550]: sît daz ich âne in leben sol.
  - lg@couplet[n=9276]:
    - l[n=18551]: er lât mich hie und vert er hin
    - l[n=18552]: und weiz wol, daz ich âne in bin
  - lg@couplet[n=9277]:
    - l[n=18553]: reht innerthalp des herzen tôt.
    - l[n=18554]: Weiz got diz rede ich âne nôt.
  - lg@couplet[n=9278]:
    - l[n=18555]: mîn leit ist doch gemeine,
    - l[n=18556]: ine trage ez niht al eine.
  - lg@couplet[n=9279]:
    - l[n=18557]: es ist sîn alse vil so mîn,
    - l[n=18558]: und waene es ist noch mêre sîn.
  - lg@couplet[n=9280]:
    - l[n=18559]: sîn jâmer und sîn pîne
    - l[n=18560]: diust groezer dan diu mîne.
  - lg@couplet[n=9281]:
    - l[n=18561]: daz scheiden, daz er von mir tuot,
    - l[n=18562]: beswaeret mir daz mînen muot,
  - lg@couplet[n=9282]:
    - l[n=18563]: ez swaeret noch den sînen mê.
    - l[n=18564]: tuot mir daz in dem herzen wê,
  - lg@couplet[n=9283]:
    - l[n=18565]: daz ich sîn hie bî mir enbir,
    - l[n=18566]: ez tuot im noch wirs danne mir.
  - lg@couplet[n=9284]:
    - l[n=18567]: clage ich in, so claget er mich.
    - l[n=18568]: und claget er niht billîche als ich.
  - lg@couplet[n=9285]:
    - l[n=18569]: ich wil mir wol ze rehte sagen,
    - l[n=18570]: daz ich mir trûren unde clagen
  - lg@couplet[n=9286]:
    - l[n=18571]: billîche nâch Tristande nime.
    - l[n=18572]: wan mîn leben daz lît an ime.
  - lg@couplet[n=9287]:
    - l[n=18573]: dâ wider sô lît an mir sîn tôt.
    - l[n=18574]: durch daz sô claget er âne nôt.
  - lg@couplet[n=9288]:
    - l[n=18575]: er mac vil gerne von mir varn,
    - l[n=18576]: sîn êre und sînen lîp bewarn.
  - lg@couplet[n=9289]:
    - l[n=18577]: wan solte er lange bî mir wesen,
    - l[n=18578]: sone kunde er niemer genesen.
  - lg@couplet[n=9290]:
    - l[n=18579]: durch daz sol ich sîn haben rât.
    - l[n=18580]: swie rehte nâhen ez mir gât,
  - lg@couplet[n=9291]:
    - l[n=18581]: ern sol durch den willen mîn
    - l[n=18582]: sîn selbes niht in sorgen sîn.
  - lg@couplet[n=9292]:
    - l[n=18583]: mit swelher nôt ich sîn enber,
    - l[n=18584]: mir ist doch lieber vil, daz er
  - lg@couplet[n=9293]:
    - l[n=18585]: gesundes lîbes von mir sî,
    - l[n=18586]: dan er mir alsô waere bî,
  - lg@couplet[n=9294]:
    - l[n=18587]: daz ich mich des versaehe,
    - l[n=18588]: daz im schade bî mir geschaehe.
  - lg@couplet[n=9295]:
    - l[n=18589]: wan weizgot swer ze sînem vromen
    - l[n=18590]: mit sînes vriundes schaden wil komen,
  - lg@couplet[n=9296]:
    - l[n=18591]: der treit im cleine minne.
    - l[n=18592]: swaz schaden ich sîn gewinne,
  - lg@couplet[n=9297]:
    - l[n=18593]: ich wil Tristandes vriundîn
    - l[n=18594]: gern âne sînen schaden sîn.
  - lg@couplet[n=9298]:
    - l[n=18595]: daz ime sîn dinc ze liebe ergê,
    - l[n=18596]: ine ruoche und ist mir iemer wê.
  - lg@couplet[n=9299]:
    - l[n=18597]: ich wil mich gerne twingen
    - l[n=18598]: an allen mînen dingen,
  - lg@couplet[n=9300]:
    - l[n=18599]: daz ich mîn unde sîn entwese,
    - l[n=18600]: durch daz er mir und ime genese.'
  - lg@couplet[n=9301]:
    - l[n=18601]: Do Tristan, alse ich iezuo las,
    - l[n=18602]: z' Almânje gewas
  - lg@couplet[n=9302]:
    - l[n=18603]: ein halp jâr oder mêre,
    - l[n=18604]: nu belanget in vil sêre
  - lg@couplet[n=9303]:
    - l[n=18605]: hin wider in die künde,
    - l[n=18606]: daz er eteswaz bevünde,
  - lg@couplet[n=9304]:
    - l[n=18607]: waz der lantmaere
    - l[n=18608]: von sîner vrouwen waere.
  - lg@couplet[n=9305]:
    - l[n=18609]: in sînem muote er sich beriet,
    - l[n=18610]: daz er von Almânje schiet
  - lg@couplet[n=9306]:
    - l[n=18611]: und aber sîne reise nam
    - l[n=18612]: dâ hin, von dannen er dar kam,
  - lg@couplet[n=9307]:
    - l[n=18613]: hin wider ze Normandîe,
    - l[n=18614]: dannen ze Parmenîe
  - lg@couplet[n=9308]:
    - l[n=18615]: hin ze Rûâles kinden.
    - l[n=18616]: in selben wânde er vinden
  - lg@couplet[n=9309]:
    - l[n=18617]: und wolte im künden sîne nôt.
    - l[n=18618]: leider nû was er aber tôt,
  - lg@couplet[n=9310]:
    - l[n=18619]: er und sîn wîp Floraete.
    - l[n=18620]: sîne süne, die er aber haete,
  - lg@couplet[n=9311]:
    - l[n=18621]: daz sult ir wizzen, daz die dô
    - l[n=18622]: von inneclîchem herzen vrô
  - lg@couplet[n=9312]:
    - l[n=18623]: Tristandes künfte wâren.
    - l[n=18624]: den antfanc, den si' m bâren,
  - lg@couplet[n=9313]:
    - l[n=18625]: der was reine unde süeze.
    - l[n=18626]: sîne hende und sîne vüeze,
  - lg@couplet[n=9314]:
    - l[n=18627]: sîn ougen unde sînen munt
    - l[n=18628]: diu kusten sî ze maneger stunt.
  - lg@couplet[n=9315]:
    - l[n=18629]: "'hêrre' sprâchen sî zehant"
    - l[n=18630]: "'got hât uns an iu wider gesant"
  - lg@couplet[n=9316]:
    - l[n=18631]: beidiu vater unde muoter.
    - l[n=18632]: getriuwer hêrre guoter,
  - lg@couplet[n=9317]:
    - l[n=18633]: nu lâzet iuch hie wider nider
    - l[n=18634]: und habet iu daz allez wider,
  - lg@couplet[n=9318]:
    - l[n=18635]: daz iur und unser solte wesen,
    - l[n=18636]: und lât uns hie mit iu genesen,
  - lg@couplet[n=9319]:
    - l[n=18637]: als unser vater mit iu genas,
    - l[n=18638]: der iuwer ingesinde was,
  - lg@couplet[n=9320]:
    - l[n=18639]: als ouch wir iemer gerne sîn.
    - l[n=18640]: unser muoter iuwer vriundîn
  - lg@couplet[n=9321]:
    - l[n=18641]: und unser vater sint beidiu tot.
    - l[n=18642]: nu hât got unser aller nôt
  - lg@couplet[n=9322]:
    - l[n=18643]: genaedeslîche an iu bedâht,
    - l[n=18644]: daz er iuch uns her wider hât brâht.'
  - lg@couplet[n=9323]:
    - l[n=18645]: Der trûraere Tristan
    - l[n=18646]: der haete aber hinnen van
  - lg@couplet[n=9324]:
    - l[n=18647]: triure unde michel ungehabe.
    - l[n=18648]: er bat sich wîsen zuo z' ir grabe.
  - lg@couplet[n=9325]:
    - l[n=18649]: dâ gieng er trûrende hin,
    - l[n=18650]: dâ stuont er guote wîle ob in
  - lg@couplet[n=9326]:
    - l[n=18651]: weinende unde clagende,
    - l[n=18652]: sîniu clagemaere sagende.
  - lg@couplet[n=9327]:
    - l[n=18653]: 'er sprach vil inneclîche:'
    - l[n=18654]: "'nu erkenne ez got der rîche,"
  - lg@couplet[n=9328]:
    - l[n=18655]: sol ez iemer dâ zuo komen,
    - l[n=18656]: als ich von kinde hân vernomen
  - lg@couplet[n=9329]:
    - l[n=18657]: daz triuwe und êre werde
    - l[n=18658]: begraben in der erde,
  - lg@couplet[n=9330]:
    - l[n=18659]: sô ligent si beidiu hie begraben.
    - l[n=18660]: und sol ouch triuwe und êre haben
  - lg@couplet[n=9331]:
    - l[n=18661]: mit gote gemeine, alsô man giht,
    - l[n=18662]: sone zwîvel ich zewâre niht
  - lg@couplet[n=9332]:
    - l[n=18663]: und ist binamen kein lougen,
    - l[n=18664]: sine sîn vor gotes ougen.
  - lg@couplet[n=9333]:
    - l[n=18665]: Rûal und Floraete,
    - l[n=18666]: die got der werlt sô haete
  - lg@couplet[n=9334]:
    - l[n=18667]: gewerdet unde geschoenet,
    - l[n=18668]: die sint ouch dort gecroenet,
  - lg@couplet[n=9335]:
    - l[n=18669]: da diu gotes kint gecroenet sint.'
    - l[n=18670]: diu saeligen Rûales kint
  - lg@couplet[n=9336]:
    - l[n=18671]: diu leiten dô Tristande vür
    - l[n=18672]: mit vil durnehter willekür
  - lg@couplet[n=9337]:
    - l[n=18673]: ir hiuser, ir lîp unde ir guot
    - l[n=18674]: und alsô dienesthaften muot,
  - lg@couplet[n=9338]:
    - l[n=18675]: sî s' iemer beste kunden.
    - l[n=18676]: si wâren z' allen stunden
  - lg@couplet[n=9339]:
    - l[n=18677]: sînem dienest undertân.
    - l[n=18678]: swaz er gebôt, daz was getân
  - lg@couplet[n=9340]:
    - l[n=18679]: an iegelîchen dingen,
    - l[n=18680]: diu si mohten vollebringen.
  - lg@couplet[n=9341]:
    - l[n=18681]: si vuoren mit im schouwen
    - l[n=18682]: ritter unde vrouwen.
  - lg@couplet[n=9342]:
    - l[n=18683]: si dienten ime ze manegen tagen
    - l[n=18684]: turnieren, pirsen unde jagen,
  - lg@couplet[n=9343]:
    - l[n=18685]: swaz kurzewîle er wolte pflegen.
    - l[n=18686]: Nu was ein herzentuom gelegen
  - lg@couplet[n=9344]:
    - l[n=18687]: zwischen Britanje und Engelant,
    - l[n=18688]: daz was Arundêl genant
  - lg@couplet[n=9345]:
    - l[n=18689]: und stiez daz ûf daz mer alsô.
    - l[n=18690]: dâ was ein herzoge dô
  - lg@couplet[n=9346]:
    - l[n=18691]: vrech unde höfsch und wol getaget,
    - l[n=18692]: dem haeten, als diu istôrje saget,
  - lg@couplet[n=9347]:
    - l[n=18693]: sîne umbesaezen starke
    - l[n=18694]: sîn gerihte und sîne marke
  - lg@couplet[n=9348]:
    - l[n=18695]: verurliuget unde benomen.
    - l[n=18696]: si haeten in gar überkomen
  - lg@couplet[n=9349]:
    - l[n=18697]: beide ûf dem lande und ûf dem mer.
    - l[n=18698]: vil gerne haete er sich ze wer
  - lg@couplet[n=9350]:
    - l[n=18699]: gesetzet, nû enmohter.
    - l[n=18700]: einen sun und eine tohter
  - lg@couplet[n=9351]:
    - l[n=18701]: haete er von sînem wîbe.
    - l[n=18702]: an tugenden unde an lîbe
  - lg@couplet[n=9352]:
    - l[n=18703]: wâren si beidiu vollekomen.
    - l[n=18704]: der sun der haete swert genomen
  - lg@couplet[n=9353]:
    - l[n=18705]: und was dar an vervlizzen gâr.
    - l[n=18706]: dâ mite haete er wol driu jâr
  - lg@couplet[n=9354]:
    - l[n=18707]: vil lobes und êren bejaget.
    - l[n=18708]: sîn swester was schoene unde maget
  - lg@couplet[n=9355]:
    - l[n=18709]: und hiez Îsôt as blanschemains,
    - l[n=18710]: ir bruoder Kâedîn li frains,
  - lg@couplet[n=9356]:
    - l[n=18711]: ir vater der herzoge Jovelîn.
    - l[n=18712]: ir muoter diu herzogîn
  - lg@couplet[n=9357]:
    - l[n=18713]: diu was genant Karsîe.
    - l[n=18714]: nu man ze Parmenîe
  - lg@couplet[n=9358]:
    - l[n=18715]: gesagete Tristande,
    - l[n=18716]: daz urliuge in dem lande
  - lg@couplet[n=9359]:
    - l[n=18717]: ze Arundêle waere,
    - l[n=18718]: er gedâhte sîner swaere
  - lg@couplet[n=9360]:
    - l[n=18719]: aber ein teil vergezzen dâ.
    - l[n=18720]: von Parmenîe vuor er sâ
  - lg@couplet[n=9361]:
    - l[n=18721]: hin wider Arundêle
    - l[n=18722]: gegen einem castêle,
  - lg@couplet[n=9362]:
    - l[n=18723]: dâ er des landes hêrren vant.
    - l[n=18724]: daz was Karke genant.
  - lg@couplet[n=9363]:
    - l[n=18725]: dâ kêrte er z' allerêrste hin.
    - l[n=18726]: hêrre unde gesinde enpfiengen in,
  - lg@couplet[n=9364]:
    - l[n=18727]: als man ze nôt den biderben sol.
    - l[n=18728]: si erkanden in von sage wol.
  - lg@couplet[n=9365]:
    - l[n=18729]: Tristan, als uns diz maere seit,
    - l[n=18730]: der was von sîner manheit
  - lg@couplet[n=9366]:
    - l[n=18731]: in al den inselen erkant,
    - l[n=18732]: die wider Occêne sint gewant.
  - lg@couplet[n=9367]:
    - l[n=18733]: durch daz wâren sîn dise vrô.
    - l[n=18734]: der herzoge ergap sich dô
  - lg@couplet[n=9368]:
    - l[n=18735]: sînem râte und sîner lêre.
    - l[n=18736]: sîn lant und sîn êre
  - lg@couplet[n=9369]:
    - l[n=18737]: dâ bat er' n hêrre über sîn.
    - l[n=18738]: sîn sun der höfsche Kâedîn
  - lg@couplet[n=9370]:
    - l[n=18739]: was sêre an in vervlizzen.
    - l[n=18740]: swar an er mohte wizzen
  - lg@couplet[n=9371]:
    - l[n=18741]: sîne wirde und sîn êre,
    - l[n=18742]: dar an vleiz er sich sêre,
  - lg@couplet[n=9372]:
    - l[n=18743]: dâ stuont al sîn gedanc hin.
    - l[n=18744]: si zwêne wâren under in
  - lg@couplet[n=9373]:
    - l[n=18745]: alle stunde und alle zît
    - l[n=18746]: inwette unde inwiderstrît
  - lg@couplet[n=9374]:
    - l[n=18747]: wider ein ander dienesthaft.
    - l[n=18748]: triuwe unde geselleschaft
  - lg@couplet[n=9375]:
    - l[n=18749]: gelobeten sî zwêne under in zwein
    - l[n=18750]: und behielten ouch die wol in ein
  - lg@couplet[n=9376]:
    - l[n=18751]: unz an ir beider ende.
    - l[n=18752]: Tristan der ellende
  - lg@couplet[n=9377]:
    - l[n=18753]: Kâedînen er zuo sich nam,
    - l[n=18754]: an den herzogen er kam,
  - lg@couplet[n=9378]:
    - l[n=18755]: er vorschete unde bat im sagen,
    - l[n=18756]: sîn criec wie sich der dar getragen
  - lg@couplet[n=9379]:
    - l[n=18757]: von sînen vînden haete,
    - l[n=18758]: von wannen man im taete
  - lg@couplet[n=9380]:
    - l[n=18759]: den aller groezesten schaden,
    - l[n=18760]: mit dem er waere überladen.
  - lg@couplet[n=9381]:
    - l[n=18761]: nu ime daz allez wart benant,
    - l[n=18762]: wie daz urliuge was gewant,
  - lg@couplet[n=9382]:
    - l[n=18763]: und ime vil rehte wart geseit
    - l[n=18764]: der vînde gelegenheit,
  - lg@couplet[n=9383]:
    - l[n=18765]: wâ sî zuo riten mit ir gezoge,
    - l[n=18766]: nu haete der herzoge
  - lg@couplet[n=9384]:
    - l[n=18767]: ein guot castêl in sîner pflege,
    - l[n=18768]: daz lac den vînden ûf ir wege.
  - lg@couplet[n=9385]:
    - l[n=18769]: aldâ gezôch sich Tristan în
    - l[n=18770]: und sîn geselle Kâedîn
  - lg@couplet[n=9386]:
    - l[n=18771]: mit maezlîcher ritterschaft.
    - l[n=18772]: sine wâren niht sô statehaft,
  - lg@couplet[n=9387]:
    - l[n=18773]: daz sî dekeinen veltstrît
    - l[n=18774]: mohten gehaben ze keiner zît
  - lg@couplet[n=9388]:
    - l[n=18775]: wan sô vil, sô s' ie kunden
    - l[n=18776]: ze eteslîchen stunden
  - lg@couplet[n=9389]:
    - l[n=18777]: mit roube und mit brande
    - l[n=18778]: geschaden der vînde lande
  - lg@couplet[n=9390]:
    - l[n=18779]: geswâslîch und verstolne.
    - l[n=18780]: Tristan sante verholne
  - lg@couplet[n=9391]:
    - l[n=18781]: wider heim ze Parmenîe.
    - l[n=18782]: sîner lieben massenie,
  - lg@couplet[n=9392]:
    - l[n=18783]: Rûâles kinden er enbôt,
    - l[n=18784]: im waere ritterschefte nôt
  - lg@couplet[n=9393]:
    - l[n=18785]: dern bedörfte er nie sô sêre.
    - l[n=18786]: daz s' ir tugent unde ir êre
  - lg@couplet[n=9394]:
    - l[n=18787]: vil verre an ime bedaehten
    - l[n=18788]: und ime ir helfe braehten.
  - lg@couplet[n=9395]:
    - l[n=18789]: die brâhten ime an einer schar
    - l[n=18790]: vünfhundert covertiure dar
  - lg@couplet[n=9396]:
    - l[n=18791]: bereitet wol ze prîse,
    - l[n=18792]: und grôozen rât von spîse.
  - lg@couplet[n=9397]:
    - l[n=18793]: und alse Tristan vemam,
    - l[n=18794]: daz ime von lande helfe kam,
  - lg@couplet[n=9398]:
    - l[n=18795]: er vuor selbe gegen in
    - l[n=18796]: und leite s' allez nahtes hin
  - lg@couplet[n=9399]:
    - l[n=18797]: und vuorte s' alsô in daz lant,
    - l[n=18798]: daz ez lützel ieman bevant
  - lg@couplet[n=9400]:
    - l[n=18799]: wan die, die vriunde wâren
    - l[n=18800]: und im helfe dar zuo bâren.
  - lg@couplet[n=9401]:
    - l[n=18801]: die halben er ze Karke liez.
    - l[n=18802]: aldâ gebôt er unde hiez,
  - lg@couplet[n=9402]:
    - l[n=18803]: daz sî sich sêre în taeten
    - l[n=18804]: und keine war des haeten,
  - lg@couplet[n=9403]:
    - l[n=18805]: wer dar ze strîte kaeme,
    - l[n=18806]: biz man vür wâr vernaeme,
  - lg@couplet[n=9404]:
    - l[n=18807]: daz Kâedîn und er dâ striten,
    - l[n=18808]: daz sî si danne vorne an riten
  - lg@couplet[n=9405]:
    - l[n=18809]: und sô versuohten ir heil.
    - l[n=18810]: hie mite nam er daz ander teil,
  - lg@couplet[n=9406]:
    - l[n=18811]: dâ mite kêrte er ûf sîne vart.
    - l[n=18812]: zer burc, diu ime bevolhen wart,
  - lg@couplet[n=9407]:
    - l[n=18813]: dar în so brâhte er sî bî naht
    - l[n=18814]: und hiez ouch die dar inne ir maht
  - lg@couplet[n=9408]:
    - l[n=18815]: verhelen alsô starke
    - l[n=18816]: als jene dâ ze Karke.
  - lg@couplet[n=9409]:
    - l[n=18817]: Des morgens dô ez tagen began,
    - l[n=18818]: nu haete aber Tristan
  - lg@couplet[n=9410]:
    - l[n=18819]: ritter ûz gesundert
    - l[n=18820]: niht minner danne hundert.
  - lg@couplet[n=9411]:
    - l[n=18821]: die andern liez er in der stat.
    - l[n=18822]: Kâedînen er bat,
  - lg@couplet[n=9412]:
    - l[n=18823]: daz er den sînen sagete,
    - l[n=18824]: ob man in dar gejagete,
  - lg@couplet[n=9413]:
    - l[n=18825]: daz man sîn war naeme
    - l[n=18826]: und ime ze helfe kaeme
  - lg@couplet[n=9414]:
    - l[n=18827]: von dannen und von Karke.
    - l[n=18828]: sus reit er ûf die marke.
  - lg@couplet[n=9415]:
    - l[n=18829]: er roubete unde brande
    - l[n=18830]: offenlîchen in dem lande,
  - lg@couplet[n=9416]:
    - l[n=18831]: swâ er der vînde veste
    - l[n=18832]: und ouch ir stete weste.
  - lg@couplet[n=9417]:
    - l[n=18833]: dannoch vor naht dô wart der schal
    - l[n=18834]: in dem lande vliegende über al,
  - lg@couplet[n=9418]:
    - l[n=18835]: daz der stolze Kâedîn
    - l[n=18836]: ûz geriten solte sîn
  - lg@couplet[n=9419]:
    - l[n=18837]: mit offener reise.
    - l[n=18838]: Rugier von Doleise
  - lg@couplet[n=9420]:
    - l[n=18839]: und Nautems von Hante
    - l[n=18840]: und Rigolîn von Nante,
  - lg@couplet[n=9421]:
    - l[n=18841]: der vînde leitaere,
    - l[n=18842]: den wart daz maere swaere.
  - lg@couplet[n=9422]:
    - l[n=18843]: al die state und al die maht,
    - l[n=18844]: die si mohten bî der naht
  - lg@couplet[n=9423]:
    - l[n=18845]: besenden, diu wart gâr besant.
    - l[n=18846]: des anderen tages zehant
  - lg@couplet[n=9424]:
    - l[n=18847]: wol hin umbe den mitten tac,
    - l[n=18848]: dô sich ir state in ein gewac,
  - lg@couplet[n=9425]:
    - l[n=18849]: sie kêrten wider Karke hin.
    - l[n=18850]: ritter haeten s' under in
  - lg@couplet[n=9426]:
    - l[n=18851]: vierhundert oder mêre
    - l[n=18852]: und versâhen sich des sêre,
  - lg@couplet[n=9427]:
    - l[n=18853]: si solten sich dâ nider lân,
    - l[n=18854]: als ouch dâ vor haeten getan
  - lg@couplet[n=9428]:
    - l[n=18855]: vil ofte unde ze manegem tage.
    - l[n=18856]: nu kêrte Tristan ûf ir slage
  - lg@couplet[n=9429]:
    - l[n=18857]: und sîn geselle Kâedîn.
    - l[n=18858]: dô jene vil sicher wânden sîn,
  - lg@couplet[n=9430]:
    - l[n=18859]: daz ieman zuo den zîten
    - l[n=18860]: mit in getörste strîten,
  - lg@couplet[n=9431]:
    - l[n=18861]: dô vlugen dise allenthalben zuo.
    - l[n=18862]: ir keiner wânde envollen vruo
  - lg@couplet[n=9432]:
    - l[n=18863]: den vinden genâhen.
    - l[n=18864]: Nu daz die vînde ersâhen,
  - lg@couplet[n=9433]:
    - l[n=18865]: daz ez ze strîte was gewant,
    - l[n=18866]: si kêrten an den strît zehant.
  - lg@couplet[n=9434]:
    - l[n=18867]: si kâmen mit ein ander her.
    - l[n=18868]: alhie vlouc sper unde sper,
  - lg@couplet[n=9435]:
    - l[n=18869]: ros unde ros, man unde man
    - l[n=18870]: sô vîntlîche ein ander an,
  - lg@couplet[n=9436]:
    - l[n=18871]: daz dâ vil michel schade ergie.
    - l[n=18872]: si tâten schaden dort unde hie.
  - lg@couplet[n=9437]:
    - l[n=18873]: hie Tristan unde Kâedîn
    - l[n=18874]: dort Rugier unde Rigolîn.
  - lg@couplet[n=9438]:
    - l[n=18875]: swes ieman mit dem swerte
    - l[n=18876]: oder mit der lanzen gerte,
  - lg@couplet[n=9439]:
    - l[n=18877]: daz haete er dâ, daz vander.
    - l[n=18878]: si riefen wider ein ander
  - lg@couplet[n=9440]:
    - l[n=18879]: "hie: 'schevalier Hante,"
    - l[n=18880]: Doleise unde Nante!'
  - lg@couplet[n=9441]:
    - l[n=18881]: "dort: 'Karke und Arundêle!'"
    - l[n=18882]: Dô jene in dem castêle
  - lg@couplet[n=9442]:
    - l[n=18883]: den strît ze stete sâhen stân,
    - l[n=18884]: si liezen ûz den porten gân
  - lg@couplet[n=9443]:
    - l[n=18885]: und anderhalben in die schar.
    - l[n=18886]: die tâten si her unde dar
  - lg@couplet[n=9444]:
    - l[n=18887]: mit hezlîchem strîte.
    - l[n=18888]: in harte unlangem zîte
  - lg@couplet[n=9445]:
    - l[n=18889]: durchbrachen sî si her und hin.
    - l[n=18890]: si riten houwende under in
  - lg@couplet[n=9446]:
    - l[n=18891]: als eber under schâfen.
    - l[n=18892]: baniere unde wâfen
  - lg@couplet[n=9447]:
    - l[n=18893]: diu der houbetvinde wâren
    - l[n=18894]: der begunde Tristan vâren
  - lg@couplet[n=9448]:
    - l[n=18895]: und sîn geselle Kâedîn.
    - l[n=18896]: dâ wart Rugier und Rigolîn
  - lg@couplet[n=9449]:
    - l[n=18897]: und Nautenîs gevangen
    - l[n=18898]: und michel schade begangen
  - lg@couplet[n=9450]:
    - l[n=18899]: under ir massenîe.
    - l[n=18900]: Tristan von Parmenîe
  - lg@couplet[n=9451]:
    - l[n=18901]: und sîne lantgesellen
    - l[n=18902]: die riten vînde vellen,
  - lg@couplet[n=9452]:
    - l[n=18903]: slahen unde vâhen.
    - l[n=18904]: nu daz die vînde ersâhen,
  - lg@couplet[n=9453]:
    - l[n=18905]: daz in diu wer niht tohte,
    - l[n=18906]: swie sich der man dâ mohte
  - lg@couplet[n=9454]:
    - l[n=18907]: mit vlühte oder mit listen
    - l[n=18908]: generen oder gevristen,
  - lg@couplet[n=9455]:
    - l[n=18909]: des was ir iegelîchem nôt.
    - l[n=18910]: vluht oder vlêhen oder der tôt
  - lg@couplet[n=9456]:
    - l[n=18911]: diu schieden einsît den strît.
    - l[n=18912]: Nu daz der strît in eine sît
  - lg@couplet[n=9457]:
    - l[n=18913]: mitalle enschumpfieret wart
    - l[n=18914]: und die gevangenen bewart
  - lg@couplet[n=9458]:
    - l[n=18915]: und behalten, dâ si solten sîn,
    - l[n=18916]: Tristan unde Kâedîn
  - lg@couplet[n=9459]:
    - l[n=18917]: die nâmen alle ir ritterschaft,
    - l[n=18918]: alle ir state und alle ir craft
  - lg@couplet[n=9460]:
    - l[n=18919]: und riten dô êrste in daz lant.
    - l[n=18920]: swâ man der vînde keinen vant
  - lg@couplet[n=9461]:
    - l[n=18921]: oder iht ir dinges weste,
    - l[n=18922]: sô habe, sô stete, sô veste,
  - lg@couplet[n=9462]:
    - l[n=18923]: daz was verloren, alse ez lac.
    - l[n=18924]: ir gewin und ir bejac
  - lg@couplet[n=9463]:
    - l[n=18925]: den sanden sî ze Karke.
    - l[n=18926]: nu sî der vînde marke
  - lg@couplet[n=9464]:
    - l[n=18927]: gâr under sich gebrâchen
    - l[n=18928]: und wol ir zorn gerâchen
  - lg@couplet[n=9465]:
    - l[n=18929]: und haeten z' ir hant allez lant,
    - l[n=18930]: Tristan der schicte al zehant
  - lg@couplet[n=9466]:
    - l[n=18931]: sîne lantmassenîe
    - l[n=18932]: wider heim ze Parmenîe
  - lg@couplet[n=9467]:
    - l[n=18933]: und dankete in vil tiure
    - l[n=18934]: daz er êre und âventiure
  - lg@couplet[n=9468]:
    - l[n=18935]: von ir genâden haete.
    - l[n=18936]: Tristan der nâchraete,
  - lg@couplet[n=9469]:
    - l[n=18937]: dô sîn gesinde dan geschiet,
    - l[n=18938]: umbe die gevangenen er riet,
  - lg@couplet[n=9470]:
    - l[n=18939]: daz sî ze hulden kaemen
    - l[n=18940]: und von ir hêrren naemen,
  - lg@couplet[n=9471]:
    - l[n=18941]: swaz er' n ir guotes wider lêch
    - l[n=18942]: den worten, daz er in verzêch.
  - lg@couplet[n=9472]:
    - l[n=18943]: und versigelten ouch daz
    - l[n=18944]: daz disiu schulde und dirre haz
  - lg@couplet[n=9473]:
    - l[n=18945]: dem lande unschadebaere
    - l[n=18946]: ir halben iemer waere;
  - lg@couplet[n=9474]:
    - l[n=18947]: und kâmen allesamet dan,
    - l[n=18948]: die houbethêrren unde ir man.
  - lg@couplet[n=9475]:
    - l[n=18949]: Hie mite was aber Tristande
    - l[n=18950]: da ze hove und dâ ze lande
  - lg@couplet[n=9476]:
    - l[n=18951]: vil lobes und êren ûf geleit.
    - l[n=18952]: sîne sinne und sîne manheit
  - lg@couplet[n=9477]:
    - l[n=18953]: diu prîsete hof unde lant.
    - l[n=18954]: diu beidiu wâren ouch gewant
  - lg@couplet[n=9478]:
    - l[n=18955]: niht anders wan als er gebôt.
    - l[n=18956]: Kâedînes swester Îsôt,
  - lg@couplet[n=9479]:
    - l[n=18957]: diu mit den wîzen handen,
    - l[n=18958]: diu bluome von den landen,
  - lg@couplet[n=9480]:
    - l[n=18959]: diu was stolz unde wîse
    - l[n=18960]: und haete sich mit prîse
  - lg@couplet[n=9481]:
    - l[n=18961]: und mit lobe sô vür genomen,
    - l[n=18962]: daz s' al daz lant haete überkomen,
  - lg@couplet[n=9482]:
    - l[n=18963]: daz daz niht anders seite
    - l[n=18964]: wan von ir saelekeite.
  - lg@couplet[n=9483]:
    - l[n=18965]: dô die Tristan sô schoene sach,
    - l[n=18966]: ez vrischet ime sîn ungemach.
  - lg@couplet[n=9484]:
    - l[n=18967]: sîn altiu herzeriuwe
    - l[n=18968]: diu wart aber dô niuwe.
  - lg@couplet[n=9485]:
    - l[n=18969]: si mante in ie genôte
    - l[n=18970]: der andern Îsôte,
  - lg@couplet[n=9486]:
    - l[n=18971]: der lûtern von Îlant.
    - l[n=18972]: und wan si Îsôt was genant,
  - lg@couplet[n=9487]:
    - l[n=18973]: swenne er sîn ouge an sî verlie,
    - l[n=18974]: sô wart er von dem namen ie
  - lg@couplet[n=9488]:
    - l[n=18975]: sô riuwec und sô vröudelôs,
    - l[n=18976]: daz man im under ougen kôs
  - lg@couplet[n=9489]:
    - l[n=18977]: den smerzen sînes herzen.
    - l[n=18978]: doch liebete er den smerzen
  - lg@couplet[n=9490]:
    - l[n=18979]: und truog im inneclîchen muot.
    - l[n=18980]: er dûhte in süeze unde guot.
  - lg@couplet[n=9491]:
    - l[n=18981]: er minnete diz ungemach
    - l[n=18982]: durch daz, wan er si gerne sach.
  - lg@couplet[n=9492]:
    - l[n=18983]: 'so sach er sî gerne umbe daz:'
    - l[n=18984]: im tete diu triure verre baz,
  - lg@couplet[n=9493]:
    - l[n=18985]: die er nâch der blunden haete,
    - l[n=18986]: dan im ander vröude taete.
  - lg@couplet[n=9494]:
    - l[n=18987]: Îsôt was sîn liep und sîn leit,
    - l[n=18988]: jâ Îsôt, sîn beworrenheit,
  - lg@couplet[n=9495]:
    - l[n=18989]: diu tete im wol, diu tete im wê.
    - l[n=18990]: sô ime Îsôt sîn herze ie mê
  - lg@couplet[n=9496]:
    - l[n=18991]: in dem namen Îsôte brach,
    - l[n=18992]: sô er Îsôte ie gerner sach.
  - lg@couplet[n=9497]:
    - l[n=18993]: 'Vil dicke sprach er wider sich:'
    - l[n=18994]: "'â dê benîe, wie bin ich"
  - lg@couplet[n=9498]:
    - l[n=18995]: von disem namen verirret!
    - l[n=18996]: er irret unde wirret
  - lg@couplet[n=9499]:
    - l[n=18997]: die wârheit und daz lougen
    - l[n=18998]: mîner sinne und mîner ougen.
  - lg@couplet[n=9500]:
    - l[n=18999]: er birt mir wunderlîche nôt.
    - l[n=19000]: mir lachet unde spilt Îsôt
  - lg@couplet[n=9501]:
    - l[n=19001]: in mînen ôren alle vrist
    - l[n=19002]: und enweiz iedoch,  wâ Îsôt ist.
  - lg@couplet[n=9502]:
    - l[n=19003]: mîn ouge, daz Îsôte siht
    - l[n=19004]: daz selbe ensiht Îsôte niht.
  - lg@couplet[n=9503]:
    - l[n=19005]: mir ist Îsôt verre und ist mir bî.
    - l[n=19006]: ich vürhte, ich aber gʽîsôtet sî
  - lg@couplet[n=9504]:
    - l[n=19007]: zem anderen mâle.
    - l[n=19008]: ich waene, ûz Curnewâle
  - lg@couplet[n=9505]:
    - l[n=19009]: ist worden Arundêle,
    - l[n=19010]: Karke ûz Tintajêle
  - lg@couplet[n=9506]:
    - l[n=19011]: und Îsôt ûz Îsôte.
    - l[n=19012]: mich dunket ie genôte,
  - lg@couplet[n=9507]:
    - l[n=19013]: als ieman iht von dirre maget
    - l[n=19014]: in Îsôte namen saget
  - lg@couplet[n=9508]:
    - l[n=19015]: daz ich Îsôte vunden habe.
    - l[n=19016]: hie bin ouch ich verirret abe.
  - lg@couplet[n=9509]:
    - l[n=19017]: wie wunderlîche ist mir geschehen.
    - l[n=19018]: daz ich Îsôte müeze sehen
  - lg@couplet[n=9510]:
    - l[n=19019]: des gere ich nû vil lange vrist
    - l[n=19020]: nu bin ich komen, dâ Îsôt ist,
  - lg@couplet[n=9511]:
    - l[n=19021]: und enbin Îsôte niender bî,
    - l[n=19022]: swie nâhen ich Îsôte sî.
  - lg@couplet[n=9512]:
    - l[n=19023]: Îsôte sihe ich alle tage
    - l[n=19024]: und sihe ir niht. daz ist mîn clage.
  - lg@couplet[n=9513]:
    - l[n=19025]: ich hân Îsôte vunden
    - l[n=19026]: und iedoch niht die blunden,
  - lg@couplet[n=9514]:
    - l[n=19027]: diu mir sô sanfte unsanfte tuot.
    - l[n=19028]: ez ist Îsôt, diu mir den muot
  - lg@couplet[n=9515]:
    - l[n=19029]: in dise gedanke hât brâht,
    - l[n=19030]: von der mîn herze als ist verdâht.
  - lg@couplet[n=9516]:
    - l[n=19031]: ez ist diu von Arundêle
    - l[n=19032]: und niht Îsôt la bele.
  - lg@couplet[n=9517]:
    - l[n=19033]: der ensiht mîn ouge leider niht.
    - l[n=19034]: swaz aber mîn ouge iemer gesiht,
  - lg@couplet[n=9518]:
    - l[n=19035]: daz mit ir namen versigelt ist,
    - l[n=19036]: dem allem sol ich alle vrist
  - lg@couplet[n=9519]:
    - l[n=19037]: liebe unde holdez herze tragen,
    - l[n=19038]: dem lieben namen genâde sagen,
  - lg@couplet[n=9520]:
    - l[n=19039]: der mir sô dicke hât gegeben
    - l[n=19040]: wunne unde wunneclîchez leben.'
  - lg@couplet[n=9521]:
    - l[n=19041]: Alsolhiu maere treip Tristan
    - l[n=19042]: vil ofte wider sich selben an,
  - lg@couplet[n=9522]:
    - l[n=19043]: swenne er sîn senftez ungemach,
    - l[n=19044]: Îsôte as blanschemains, gesach.
  - lg@couplet[n=9523]:
    - l[n=19045]: diu viuwerniuwet ime den muot
    - l[n=19046]: mit der glimmenden gluot,
  - lg@couplet[n=9524]:
    - l[n=19047]: diu ime doch naht unde tac
    - l[n=19048]: betrochen in dem herzen lac.
  - lg@couplet[n=9525]:
    - l[n=19049]: ern was dô niht gedanchaft
    - l[n=19050]: zʽerneste noch ze ritterschaft.
  - lg@couplet[n=9526]:
    - l[n=19051]: sîn herze und sîne sinne
    - l[n=19052]: diun wâren niwan an minne
  - lg@couplet[n=9527]:
    - l[n=19053]: und an gemuotheit geleit.
    - l[n=19054]: er suohte gemuotheit
  - lg@couplet[n=9528]:
    - l[n=19055]: in wunderlîcher ahte.
    - l[n=19056]: er besazte sîne trahte,
  - lg@couplet[n=9529]:
    - l[n=19057]: er wolte liebe und lieben wân
    - l[n=19058]: wider die maget Îsôte hân,
  - lg@couplet[n=9530]:
    - l[n=19059]: sîn gemüete gerne twingen
    - l[n=19060]: z' ir liebe uf den gedingen,
  - lg@couplet[n=9531]:
    - l[n=19061]: ob ime sîn senebürde
    - l[n=19062]: mit ir iht ringer würde.
  - lg@couplet[n=9532]:
    - l[n=19063]: er üebete an ir dicke
    - l[n=19064]: sîn inneclîche blicke
  - lg@couplet[n=9533]:
    - l[n=19065]: und sante der sô manegen dar,
    - l[n=19066]: daz sî binamen wol wart gewar,
  - lg@couplet[n=9534]:
    - l[n=19067]: daz er ir holdez herze truoc.
    - l[n=19068]: Ouch haete sî dâ vor genuoc
  - lg@couplet[n=9535]:
    - l[n=19069]: durch in gedanke vür brâht.
    - l[n=19070]: si haete vil durch in gedâht.
  - lg@couplet[n=9536]:
    - l[n=19071]: sît sî gehôrte unde gesach,
    - l[n=19072]: daz man im sô vil lobes sprach
  - lg@couplet[n=9537]:
    - l[n=19073]: über hof und über lant,
    - l[n=19074]: sît was ir herze an in gewant.
  - lg@couplet[n=9538]:
    - l[n=19075]: und alse Tristan denne
    - l[n=19076]: sîn ougen eteswenne
  - lg@couplet[n=9539]:
    - l[n=19077]: durch âventiure an sî verlie,
    - l[n=19078]: sô widerlie s' ir ougen ie
  - lg@couplet[n=9540]:
    - l[n=19079]: als inneclîchen an den man,
    - l[n=19080]: daz er gedenken began,
  - lg@couplet[n=9541]:
    - l[n=19081]: mit swelher slahte dingen
    - l[n=19082]: er' z möhte vollebringen,
  - lg@couplet[n=9542]:
    - l[n=19083]: daz al sîn herzeswaere
    - l[n=19084]: dermite erloschen waere,
  - lg@couplet[n=9543]:
    - l[n=19085]: und was gedanchaft derzuo.
    - l[n=19086]: er sach si spâte unde vruo,
  - lg@couplet[n=9544]:
    - l[n=19087]: swenne ez mit ihte mohte sîn.
    - l[n=19088]: Vil schiere wart, daz Kâedîn
  - lg@couplet[n=9545]:
    - l[n=19089]: ir zweier blicke wart gewar,
    - l[n=19090]: und vuorte in ouch dô dicker dar,
  - lg@couplet[n=9546]:
    - l[n=19091]: dan er ê mâles taete,
    - l[n=19092]: wan er gedingen haete,
  - lg@couplet[n=9547]:
    - l[n=19093]: ob s' ime ze herzen beclibe,
    - l[n=19094]: daz er si naeme und dâ belibe.
  - lg@couplet[n=9548]:
    - l[n=19095]: sô haete ouch er mit ime verant
    - l[n=19096]: sîn urliuge über al daz lant.
  - lg@couplet[n=9549]:
    - l[n=19097]: sus bat er ie genôte
    - l[n=19098]: sîne swester Îsôte,
  - lg@couplet[n=9550]:
    - l[n=19099]: daz sî' z mit rede Tristande büte,
    - l[n=19100]: reht alse er selbe vor gebüte,
  - lg@couplet[n=9551]:
    - l[n=19101]: und niemer kaeme an keine tât
    - l[n=19102]: âne in und âne ir vater rât.
  - lg@couplet[n=9552]:
    - l[n=19103]: Îsôt diu leiste sîne bete,
    - l[n=19104]: wan sî' z doch selbe gerne tete,
  - lg@couplet[n=9553]:
    - l[n=19105]: und bôt ez Tristande aber do baz.
    - l[n=19106]: rede unde gebaerde und allez daz,
  - lg@couplet[n=9554]:
    - l[n=19107]: daz die gedanke stricket,
    - l[n=19108]: minne in dem herzen quicket,
  - lg@couplet[n=9555]:
    - l[n=19109]: daz begunde s' an in wenden
    - l[n=19110]: alle wîs und allen enden,
  - lg@couplet[n=9556]:
    - l[n=19111]: biz daz si' n ouch enzunde,
    - l[n=19112]: daz ime der name begunde
  - lg@couplet[n=9557]:
    - l[n=19113]: den ôren senften an der stete,
    - l[n=19114]: der ime dâ vor unsanfte tete.
  - lg@couplet[n=9558]:
    - l[n=19115]: er hôrte und sach Îsolde
    - l[n=19116]: vil gerner danne er wolde.
  - lg@couplet[n=9559]:
    - l[n=19117]: reht alse tete ouch in Îsolt.
    - l[n=19118]: si sach in gerne und was im holt.
  - lg@couplet[n=9560]:
    - l[n=19119]: er meinde sî, sî meinde in.
    - l[n=19120]: hie mite gelobeten s' under in
  - lg@couplet[n=9561]:
    - l[n=19121]: liebe unde geselleschaft
    - l[n=19122]: und wâren ouch der vlîzhaft
  - lg@couplet[n=9562]:
    - l[n=19123]: ze iegelîchen stunden,
    - l[n=19124]: sô sî mit vuoge kunden.
  - lg@couplet[n=9563]:
    - l[n=19125]: Eines tages dô gesaz Tristan
    - l[n=19126]: und giengen in gedanke an
  - lg@couplet[n=9564]:
    - l[n=19127]: von sînem erbesmerzen.
    - l[n=19128]: er bedâhte in sînem herzen
  - lg@couplet[n=9565]:
    - l[n=19129]: manege und maneger hande nôt,
    - l[n=19130]: die sîn ander leben Îsôt,
  - lg@couplet[n=9566]:
    - l[n=19131]: diu blunde küniginne,
    - l[n=19132]: der slüzzel sîner minne
  - lg@couplet[n=9567]:
    - l[n=19133]: durch in erliten haete
    - l[n=19134]: und ouch dar an sô staete
  - lg@couplet[n=9568]:
    - l[n=19135]: in allen noeten waere.
    - l[n=19136]: er nam ez ime ze swaere
  - lg@couplet[n=9569]:
    - l[n=19137]: und gieng im rehte an sînen lîp,
    - l[n=19138]: daz er âne Îsolde ie kein wîp
  - lg@couplet[n=9570]:
    - l[n=19139]: durch minne in sînen muot genam
    - l[n=19140]: und ie an die gedanke kam.
  - lg@couplet[n=9571]:
    - l[n=19141]: 'leitlîche sprach er wider sich:'
    - l[n=19142]: "'sich ungetriuwer, waz tuon ich?"
  - lg@couplet[n=9572]:
    - l[n=19143]: 'ich weiz doch wârez alse den tôt:'
    - l[n=19144]: mîn herze und mîn leben Îsôt,
  - lg@couplet[n=9573]:
    - l[n=19145]: an der ich hân g' unsinnet,
    - l[n=19146]: diu enmeinet noch enminnet
  - lg@couplet[n=9574]:
    - l[n=19147]: niht dinges ûf der erden
    - l[n=19148]: noch enkan ir niht gewerden
  - lg@couplet[n=9575]:
    - l[n=19149]: liep wan ich al eine
    - l[n=19150]: und minne ich unde meine
  - lg@couplet[n=9576]:
    - l[n=19151]: ein leben, des si niht bestât.
    - l[n=19152]: ine weiz, waz mich verkêret hât.
  - lg@couplet[n=9577]:
    - l[n=19153]: waz hân ich mich genomen an,
    - l[n=19154]: ich triuwelôser Tristan!
  - lg@couplet[n=9578]:
    - l[n=19155]: ich minne zwô Îsolde
    - l[n=19156]: und hân die beide holde
  - lg@couplet[n=9579]:
    - l[n=19157]: und ist min ander leben, Îsolt
    - l[n=19158]: niwan einem Tristande holt.
  - lg@couplet[n=9580]:
    - l[n=19159]: diu eine wil dekeinen
    - l[n=19160]: Tristanden wan mich einen,
  - lg@couplet[n=9581]:
    - l[n=19161]: und wirbe ich ie genôte
    - l[n=19162]: nâch anderer Îsôte.
  - lg@couplet[n=9582]:
    - l[n=19163]: wê dir, sinnelôser man,
    - l[n=19164]: verirreter Tristan!
  - lg@couplet[n=9583]:
    - l[n=19165]: lâ disen blinden unsin,
    - l[n=19166]: tuo disen ungedanc hin!'
  - lg@couplet[n=9584]:
    - l[n=19167]: Hie mite kam er des willen wider.
    - l[n=19168]: minne unde muot leite er dernider,
  - lg@couplet[n=9585]:
    - l[n=19169]: den er der megede Îsôte truoc.
    - l[n=19170]: iedoch sô bôt er ir genuoc
  - lg@couplet[n=9586]:
    - l[n=19171]: sô süezer gebaerde,
    - l[n=19172]: daz s' alle die bewaerde
  - lg@couplet[n=9587]:
    - l[n=19173]: sîner minne wânde hân.
    - l[n=19174]: dô was ez anders getân.
  - lg@couplet[n=9588]:
    - l[n=19175]: ez gieng, alse ez solde.
    - l[n=19176]: Îsôt diu haete Îsolde
  - lg@couplet[n=9589]:
    - l[n=19177]: Tristanden muoteshalp genomen.
    - l[n=19178]: Tristan was aber mit muote komen
  - lg@couplet[n=9590]:
    - l[n=19179]: wider an sîn erbeminne.
    - l[n=19180]: sîn herze und sîne sinne
  - lg@couplet[n=9591]:
    - l[n=19181]: diu triben dô niwan ir altez leit.
    - l[n=19182]: doch begieng er sîne höfscheit.
  - lg@couplet[n=9592]:
    - l[n=19183]: do' r an der megede gesach
    - l[n=19184]: ir senelîchez ungemach,
  - lg@couplet[n=9593]:
    - l[n=19185]: daz sich daz üeben began,
    - l[n=19186]: dô leite er sînen vlîz dar an,
  - lg@couplet[n=9594]:
    - l[n=19187]: daz er ir vröude baere.
    - l[n=19188]: er seite ir schoeniu maere,
  - lg@couplet[n=9595]:
    - l[n=19189]: er sang ir, er schreib unde er las.
    - l[n=19190]: und swaz ir kurzewîle was,
  - lg@couplet[n=9596]:
    - l[n=19191]: dâ zuo was er gedanchaft.
    - l[n=19192]: er leiste ir geselleschaft,
  - lg@couplet[n=9597]:
    - l[n=19193]: er kürzete ir die stunde
    - l[n=19194]: etswenne mit dem munde
  - lg@couplet[n=9598]:
    - l[n=19195]: und underwîlen mit der hant.
    - l[n=19196]: Tristan er machete unde vant
  - lg@couplet[n=9599]:
    - l[n=19197]: an iegellchem seitspil
    - l[n=19198]: leiche unde guoter noten vil,
  - lg@couplet[n=9600]:
    - l[n=19199]: die wol geminnet sint ie sît.
    - l[n=19200]: er vant ouch zuo der selben zît
  - lg@couplet[n=9601]:
    - l[n=19201]: den edelen leich Tristanden,
    - l[n=19202]: den man in allen landen
  - lg@couplet[n=9602]:
    - l[n=19203]: sô lieben und sô werden hât,
    - l[n=19204]: die wîle und disiu werlt gestât.
  - lg@couplet[n=9603]:
    - l[n=19205]: 'Oft unde dicke ergieng ouch daz:'
    - l[n=19206]: sô daz gesinde in ein gesaz,
  - lg@couplet[n=9604]:
    - l[n=19207]: er unde Îsôt und Kâedîn,
    - l[n=19208]: der herzog und diu herzogîn,
  - lg@couplet[n=9605]:
    - l[n=19209]: vrouwen und barûne,
    - l[n=19210]: sô tihtete er schanzûne,
  - lg@couplet[n=9606]:
    - l[n=19211]: rundate und höfschiu liedelîn
    - l[n=19212]: 'und sang ie diz refloit dar în:'
  - lg@couplet[n=9607]:
    - l[n=19213]: "'Îsôt ma drue, Îsôt m' amie,"
    - l[n=19214]: en vûs ma mort, en vûs ma vie'!
  - lg@couplet[n=9608]:
    - l[n=19215]: und wan er daz sô gerne sanc,
    - l[n=19216]: sô was ir aller gedanc
  - lg@couplet[n=9609]:
    - l[n=19217]: und wânden ie genôte,
    - l[n=19218]: er meinde ir Îsôte,
  - lg@couplet[n=9610]:
    - l[n=19219]: und vröuten sich es sêre
    - l[n=19220]: und aber nieman mêre
  - lg@couplet[n=9611]:
    - l[n=19221]: dan sîn geselle Kâedîn.
    - l[n=19222]: der worte in ûz, der vuorte in în
  - lg@couplet[n=9612]:
    - l[n=19223]: und sazte in z' allen zîten
    - l[n=19224]: der swester an ir sîten.
  - lg@couplet[n=9613]:
    - l[n=19225]: diu was sîn ouch von herzen vrô.
    - l[n=19226]: diu nam in aber ze handen dô
  - lg@couplet[n=9614]:
    - l[n=19227]: und wante danne ir vlîz an in.
    - l[n=19228]: ir clâren ougen unde ir sin
  - lg@couplet[n=9615]:
    - l[n=19229]: diu spilten ûf in denne.
    - l[n=19230]: sô warf ouch eteswenne
  - lg@couplet[n=9616]:
    - l[n=19231]: der cranke magetlîche name
    - l[n=19232]: sîne kiusche und sîne schame
  - lg@couplet[n=9617]:
    - l[n=19233]: zem nacken von den ougen.
    - l[n=19234]: si leite im dicke untougen
  - lg@couplet[n=9618]:
    - l[n=19235]: ir hende in die sîne,
    - l[n=19236]: als ob ez Kâedîne
  - lg@couplet[n=9619]:
    - l[n=19237]: ze liebe geschaehe.
    - l[n=19238]: swes aber sich der versaehe
  - lg@couplet[n=9620]:
    - l[n=19239]: ir selber vröude lac dar an.
    - l[n=19240]: Diu maget diu wart sich wider den man
  - lg@couplet[n=9621]:
    - l[n=19241]: sô rehte lieplîch machende
    - l[n=19242]: smierende unde lachende
  - lg@couplet[n=9622]:
    - l[n=19243]: kallende unde kôsende
    - l[n=19244]: smeichende unde lôsende
  - lg@couplet[n=9623]:
    - l[n=19245]: biz daz si' n aber enzunde
    - l[n=19246]: daz er aber wider begunde
  - lg@couplet[n=9624]:
    - l[n=19247]: mit muote und mit gedanken
    - l[n=19248]: an sîner liebe wanken.
  - lg@couplet[n=9625]:
    - l[n=19249]: er zwîvelte an Îsolde,
    - l[n=19250]: ob er wolde oder enwolde.
  - lg@couplet[n=9626]:
    - l[n=19251]: ouch tete ez ime entriuwen nôt,
    - l[n=19252]: dô si' z im alsô suoze bôt.
  - lg@couplet[n=9627]:
    - l[n=19253]: 'er dâhte dicke wider sich:'
    - l[n=19254]: "'weder wil ich oder enwil ich?"
  - lg@couplet[n=9628]:
    - l[n=19255]: ich waene nein, ich waene jâ.'
    - l[n=19256]: sô was aber diu staete dâ.
  - lg@couplet[n=9629]:
    - l[n=19257]: "'nein' sprach si 'hêrre Tristan,"
    - l[n=19258]: sich dîne triuwe an Îsôt an,
  - lg@couplet[n=9630]:
    - l[n=19259]: gedenke genôte
    - l[n=19260]: der getriuwen Îsôte,
  - lg@couplet[n=9631]:
    - l[n=19261]: diu nie vuoz von dir getrat.'
    - l[n=19262]: sus was er aber an der stat
  - lg@couplet[n=9632]:
    - l[n=19263]: von den gedanken genomen
    - l[n=19264]: und aber in solhen jâmer komen
  - lg@couplet[n=9633]:
    - l[n=19265]: durch Îsôte minne,
    - l[n=19266]: sînes herzen küniginne,
  - lg@couplet[n=9634]:
    - l[n=19267]: daz er gebaerde unde site
    - l[n=19268]: sô gar verwandelte dermite,
  - lg@couplet[n=9635]:
    - l[n=19269]: daz er an iegelîcher stete
    - l[n=19270]: niht anders niuwan trûren tete.
  - lg@couplet[n=9636]:
    - l[n=19271]: und swenne er aber z' Îsôte kam,
    - l[n=19272]: sîne rede mit ir ze handen nam,
  - lg@couplet[n=9637]:
    - l[n=19273]: daz er sîn selbes gar vergaz
    - l[n=19274]: und siuftende allez bî ir saz.
  - lg@couplet[n=9638]:
    - l[n=19275]: sîn tougenlîchiu swaere
    - l[n=19276]: diu wart als offenbaere,
  - lg@couplet[n=9639]:
    - l[n=19277]: daz al daz ingesinde jach,
    - l[n=19278]: sîn triure und sîn ungemach
  - lg@couplet[n=9640]:
    - l[n=19279]: daz waere durch Îsôte gâr.
    - l[n=19280]: si haeten ouch entriuwen wâr.
  - lg@couplet[n=9641]:
    - l[n=19281]: Tristandes triure und sîn nôt
    - l[n=19282]: daz enwas niht anders wan Îsôt.
  - lg@couplet[n=9642]:
    - l[n=19283]: Îsôt diu was sîn ungeschiht.
    - l[n=19284]: und aber diu mitalle niht,
  - lg@couplet[n=9643]:
    - l[n=19285]: dâ sî' z dâ vür erkanden,
    - l[n=19286]: diu mit den blanken handen.
  - lg@couplet[n=9644]:
    - l[n=19287]: ez was Îsôt la bêle,
    - l[n=19288]: niht diu von Arundêle.
  - lg@couplet[n=9645]:
    - l[n=19289]: Si wânden' s aber alle dô.
    - l[n=19290]: so wânde ouch Îsôt selbe alsô
  - lg@couplet[n=9646]:
    - l[n=19291]: und wart verirret gâr dervan.
    - l[n=19292]: wan sich ensenete Tristan
  - lg@couplet[n=9647]:
    - l[n=19293]: dekeine zît sô genôte
    - l[n=19294]: durch keine sîne Îsôte,
  - lg@couplet[n=9648]:
    - l[n=19295]: si ensenete sich noch mê durch in.
    - l[n=19296]: sus triben si zwei die stunde hin
  - lg@couplet[n=9649]:
    - l[n=19297]: mit ungemeinem leide.
    - l[n=19298]: si seneten sich beide
  - lg@couplet[n=9650]:
    - l[n=19299]: und haeten jâmer under in zwein
    - l[n=19300]: und gie der ungeliche in ein.
  - lg@couplet[n=9651]:
    - l[n=19301]: ir minne unde ir meine
    - l[n=19302]: die wâren ungemeine.
  - lg@couplet[n=9652]:
    - l[n=19303]: si engiengen dô niht in dem trite
    - l[n=19304]: gemeiner liebe em ander mite
  - lg@couplet[n=9653]:
    - l[n=19305]: weder Tristan noch diu maget Îsôt.
    - l[n=19306]: Tristan der wolte z' einer nôt
  - lg@couplet[n=9654]:
    - l[n=19307]: ein ander Îsolde
    - l[n=19308]: und Îsolt diu enwolde
  - lg@couplet[n=9655]:
    - l[n=19309]: keinen andern Tristanden.
    - l[n=19310]: diu mit den wîzen handen
  - lg@couplet[n=9656]:
    - l[n=19311]: sil minnete unde meeinde in.
    - l[n=19312]: an ime lac ir herze unde ir sin,
  - lg@couplet[n=9657]:
    - l[n=19313]: sîn trure was ir ungemach.
    - l[n=19314]: und sô si' n eteswenne sach
  - lg@couplet[n=9658]:
    - l[n=19315]: under ougen alsô blîchen
    - l[n=19316]: und danne als inneclîchen
  - lg@couplet[n=9659]:
    - l[n=19317]: dar under siuften began,
    - l[n=19318]: so sach si' n inneclîchen an
  - lg@couplet[n=9660]:
    - l[n=19319]: und ersûfte sî danne mite.
    - l[n=19320]: nâch vil geselleclîchem site
  - lg@couplet[n=9661]:
    - l[n=19321]: truoc sî daz truren mit im ie,
    - l[n=19322]: des sî doch lützel ane gie.
  - lg@couplet[n=9662]:
    - l[n=19323]: si twanc sîn leit sô sere,
    - l[n=19324]: daz ez in an ir mêre
  - lg@couplet[n=9663]:
    - l[n=19325]: dan an im selben müete.
    - l[n=19326]: die liebe und die güete,
  - lg@couplet[n=9664]:
    - l[n=19327]: die s' ime sô staeteclîche truoc,
    - l[n=19328]: die betrûrete er genuoc.
  - lg@couplet[n=9665]:
    - l[n=19329]: in erbarmete, daz s' ir sinne
    - l[n=19330]: sô verre an sîne minne
  - lg@couplet[n=9666]:
    - l[n=19331]: umbe niht haete verlân
    - l[n=19332]: und ûf alsô verlornen wân
  - lg@couplet[n=9667]:
    - l[n=19333]: ir herze haete an in geleit.
    - l[n=19334]: doch begieng er sîne höfscheit
  - lg@couplet[n=9668]:
    - l[n=19335]: und vleiz sich alle stunde,
    - l[n=19336]: sô' r suozeste kunde
  - lg@couplet[n=9669]:
    - l[n=19337]: mit gebaerden und mit maeren,
    - l[n=19338]: daz er s' ûz disen swaeren
  - lg@couplet[n=9670]:
    - l[n=19339]: vil gerne haete genomen.
    - l[n=19340]: nu was s' aber in die swaere komen
  - lg@couplet[n=9671]:
    - l[n=19341]: ze verre und alze sêre.
    - l[n=19342]: und sô er sich' s ie mêre
  - lg@couplet[n=9672]:
    - l[n=19343]: pînete unde nôte
    - l[n=19344]: sô er die maget Îsôte
  - lg@couplet[n=9673]:
    - l[n=19345]: von stunde ze stunde
    - l[n=19346]: ie mêre und mêre enzunde,
  - lg@couplet[n=9674]:
    - l[n=19347]: biz sî ze jungest dar an kam,
    - l[n=19348]: daz minne an ir den sige genam,
  - lg@couplet[n=9675]:
    - l[n=19349]: sô daz si' m alse dicke
    - l[n=19350]: ir gebaerde, ir rede, ir blicke
  - lg@couplet[n=9676]:
    - l[n=19351]: als inneclîche suoze erbôt,
    - l[n=19352]: daz er aber in sîne zwîvelnôt
  - lg@couplet[n=9677]:
    - l[n=19353]: zem dritten mâle geviel
    - l[n=19354]: und aber sînes herzen kiel
  - lg@couplet[n=9678]:
    - l[n=19355]: begunde in ungedanken
    - l[n=19356]: vlüeten unde wanken.
  - lg@couplet[n=9679]:
    - l[n=19357]: und was da cleine wunder an.
    - l[n=19358]: wan weizgot diu lust, diu den man
  - lg@couplet[n=9680]:
    - l[n=19359]: alle stunde und alle zît
    - l[n=19360]: lachende under ougen lît,
  - lg@couplet[n=9681]:
    - l[n=19361]: diu blendet ougen unde sin,
    - l[n=19362]: diu ziuhet ie daz herze hin.
  - lg@couplet[n=9682]:
    - l[n=19363]: Hie mugen die minnaere
    - l[n=19364]: kiesen an dem maere
  - lg@couplet[n=9683]:
    - l[n=19365]: daz man vil michel baz vertreit
    - l[n=19366]: durch verre minne ein verre leit,
  - lg@couplet[n=9684]:
    - l[n=19367]: dan daz man minne nâhe bî
    - l[n=19368]: und nâher minne âne sî.
  - lg@couplet[n=9685]:
    - l[n=19369]: jâ zwâre als ich' z erkennen kan
    - l[n=19370]: vil lieber minne mag ein man
  - lg@couplet[n=9686]:
    - l[n=19371]: baz verre enbern und verre gern
    - l[n=19372]: dan nâhe gern und nâhe enbern
  - lg@couplet[n=9687]:
    - l[n=19373]: und kumet der verren lîhter abe,
    - l[n=19374]: dan er der nâhen sich enthabe.
  - lg@couplet[n=9688]:
    - l[n=19375]: hie verwar sich Tristan inne.
    - l[n=19376]: er gerte verrer minne
  - lg@couplet[n=9689]:
    - l[n=19377]: und leit durch die grôz ungemach,
    - l[n=19378]: die er weder enhôrte noch ensach,
  - lg@couplet[n=9690]:
    - l[n=19379]: und enthabete sich der nâhen,
    - l[n=19380]: die sîn ougen dicke sâhen.
  - lg@couplet[n=9691]:
    - l[n=19381]: er gerte z' allen stunden
    - l[n=19382]: der liehten, der blunden
  - lg@couplet[n=9692]:
    - l[n=19383]: Îsôte von Îlanden
    - l[n=19384]: und vlôch die wîzgehanden,
  - lg@couplet[n=9693]:
    - l[n=19385]: die stolzen maget von Karke.
    - l[n=19386]: er qual nâch jener starke
  - lg@couplet[n=9694]:
    - l[n=19387]: und zôch sich hie von dirre.
    - l[n=19388]: sus was er beider irre.
  - lg@couplet[n=9695]:
    - l[n=19389]: er wolde unde enwolde
    - l[n=19390]: Îsolde unde Îsolde.
  - lg@couplet[n=9696]:
    - l[n=19391]: er vlôch dise und suohte jene.
    - l[n=19392]: diu maget Îsôt diu haete ir sene,
  - lg@couplet[n=9697]:
    - l[n=19393]: ir triuwe und ir durnehtekeit
    - l[n=19394]: einvalteclîchen an geleit.
  - lg@couplet[n=9698]:
    - l[n=19395]: si gerte des, der von ir zôch,
    - l[n=19396]: und was den jagende, der si vlôch.
  - lg@couplet[n=9699]:
    - l[n=19397]: 'daz was des schult: si was betrogen.'
    - l[n=19398]: Tristan haete ir sô vil gelogen
  - lg@couplet[n=9700]:
    - l[n=19399]: mit disen zwein handelungen
    - l[n=19400]: der ougen unde der zungen,
  - lg@couplet[n=9701]:
    - l[n=19401]: daz si sînes herzen unde sîn
    - l[n=19402]: gewis und sicher wânde sîn.
  - lg@couplet[n=9702]:
    - l[n=19403]: und al der trügeheite,
    - l[n=19404]: die Tristan an si leite,
  - lg@couplet[n=9703]:
    - l[n=19405]: sô was ie daz diu volleist,
    - l[n=19406]: diu ir herze allermeist
  - lg@couplet[n=9704]:
    - l[n=19407]: an Tristandes liebe twanc,
    - l[n=19408]: 'daz er daz alsô gerne sanc:'
  - lg@couplet[n=9705]:
    - l[n=19409]: "'Îsôt ma drûe, Îsôt m' amie,"
    - l[n=19410]: en vûs ma mort, en vûs ma vie!'
  - lg@couplet[n=9706]:
    - l[n=19411]: daz lockete ir herze allez dar.
    - l[n=19412]: daz was, daz ir die liebe bar.
  - lg@couplet[n=9707]:
    - l[n=19413]: Die rede nam sî sich allez an
    - l[n=19414]: und gie dem vliehenden man
  - lg@couplet[n=9708]:
    - l[n=19415]: als inneclîche suoze mite,
    - l[n=19416]: biz daz si' n an dem vierden trite
  - lg@couplet[n=9709]:
    - l[n=19417]: der minne erzôch, dâ er si vlôch,
    - l[n=19418]: und in zuo ir her wider zôch,
  - lg@couplet[n=9710]:
    - l[n=19419]: daz er sich aber dar bewac
    - l[n=19420]: und aber dô was naht unde tac
  - lg@couplet[n=9711]:
    - l[n=19421]: gedenkende unde trahtende
    - l[n=19422]: und angestlîchen ahtende
  - lg@couplet[n=9712]:
    - l[n=19423]: umbe sîn leben und umbe sich.
    - l[n=19424]: sei' dahte er 'hêrre, wie bin ich
  - lg@couplet[n=9713]:
    - l[n=19425]: mit liebe alsus verirret!
    - l[n=19426]: diz liep, daz mir sus wirret,
  - lg@couplet[n=9714]:
    - l[n=19427]: daz mir benimet lîp unde sin,
    - l[n=19428]: dâ von ich sus beswaeret bin,
  - lg@couplet[n=9715]:
    - l[n=19429]: sol mir daz ûf der erden
    - l[n=19430]: iemer gesenftet werden,
  - lg@couplet[n=9716]:
    - l[n=19431]: daz muoz mit vremedem liebe wesen.
    - l[n=19432]: ich hân doch dicke daz gelesen
  - lg@couplet[n=9717]:
    - l[n=19433]: und weiz wol, daz ein trûtschaft
    - l[n=19434]: benimet der andern ir craft.
  - lg@couplet[n=9718]:
    - l[n=19435]: des Rînes vlieze und sîn vlôz
    - l[n=19436]: der enist an keiner stat sô grôz,
  - lg@couplet[n=9719]:
    - l[n=19437]: man enmüge dervon gegiezen
    - l[n=19438]: mit einzelingen vliezen
  - lg@couplet[n=9720]:
    - l[n=19439]: sô vil, daz er sich gâr zerlât
    - l[n=19440]: und maezlîche craft hât.
  - lg@couplet[n=9721]:
    - l[n=19441]: sus wirt der michele Rîn
    - l[n=19442]: vil kûme ein cleinez rinnelîn.
  - lg@couplet[n=9722]:
    - l[n=19443]: kein viur hât ouch sô grôze craft,
    - l[n=19444]: ist man dar zuo gedanchaft,
  - lg@couplet[n=9723]:
    - l[n=19445]: man enmüge es sô vil zesenden
    - l[n=19446]: mit einzelen brenden,
  - lg@couplet[n=9724]:
    - l[n=19447]: biz daz ez swache brinnet.
    - l[n=19448]: als ist dem, der dâ minnet.
  - lg@couplet[n=9725]:
    - l[n=19449]: der hât dem ein gelîchez spil.
    - l[n=19450]: er mag als ofte und alse vil
  - lg@couplet[n=9726]:
    - l[n=19451]: sîn gemüete zegiezen
    - l[n=19452]: mit einzelen vliezen,
  - lg@couplet[n=9727]:
    - l[n=19453]: sînen muot sô manegen enden
    - l[n=19454]: zeteilen und zesenden,
  - lg@couplet[n=9728]:
    - l[n=19455]: biz daz sîn dâ sô lützel wirt,
    - l[n=19456]: daz er maezllchen schaden birt.
  - lg@couplet[n=9729]:
    - l[n=19457]: als mag ez ouch mir wol ergân,
    - l[n=19458]: wil ich zeteilen und zelân
  - lg@couplet[n=9730]:
    - l[n=19459]: mîne minne und mîne meine
    - l[n=19460]: an maneger danne an eine.
  - lg@couplet[n=9731]:
    - l[n=19461]: gewende ich mîne sinne
    - l[n=19462]: mê danne an eine minne
  - lg@couplet[n=9732]:
    - l[n=19463]: ich wirde lîhte dervan
    - l[n=19464]: ein triurelôser Tristan.
  - lg@couplet[n=9733]:
    - l[n=19465]: Nu sol ich ez versuochen.
    - l[n=19466]: wil mîn gelücke ruochen,
  - lg@couplet[n=9734]:
    - l[n=19467]: so ist zît, daz ich' s beginne.
    - l[n=19468]: wan diu triuwe und diu minne,
  - lg@couplet[n=9735]:
    - l[n=19469]: die ich ze mîner vrouwen hân,
    - l[n=19470]: diu enmag mir niht ze staten gestân.
  - lg@couplet[n=9736]:
    - l[n=19471]: ich swende an ir lîp unde leben
    - l[n=19472]: und enmac mir keinen trôst geben
  - lg@couplet[n=9737]:
    - l[n=19473]: ze lîbe noch ze lebene.
    - l[n=19474]: ich lîde alze vergebene
  - lg@couplet[n=9738]:
    - l[n=19475]: disen kumber unde dise nôt.
    - l[n=19476]: â süeze amîe, liebe Îsôt,
  - lg@couplet[n=9739]:
    - l[n=19477]: diz leben ist under uns beiden
    - l[n=19478]: alze sêre gescheiden.
  - lg@couplet[n=9740]:
    - l[n=19479]: ez enstât nu niht als wîlent ê,
    - l[n=19480]: dô wir ein wol, dô wir ein wê,
  - lg@couplet[n=9741]:
    - l[n=19481]: eine liebe und eine leide
    - l[n=19482]: gemeine truogen beide.
  - lg@couplet[n=9742]:
    - l[n=19483]: nu stât ez leider niht alsô.
    - l[n=19484]: nu bin ich trûric, ir sit vrô
  - lg@couplet[n=9743]:
    - l[n=19485]: sich senent mîne sinne
    - l[n=19486]: nâch iuwerre minne
  - lg@couplet[n=9744]:
    - l[n=19487]: und iuwer sinne senent sich,
    - l[n=19488]: ich waene, maezlîch umbe mich.
  - lg@couplet[n=9745]:
    - l[n=19489]: die vröude, die ich durch iuch verbir,
    - l[n=19490]: owî owî, die trîbet ir
  - lg@couplet[n=9746]:
    - l[n=19491]: als ofte als iu gevellet.
    - l[n=19492]: ir sît dar zuo gesellet.
  - lg@couplet[n=9747]:
    - l[n=19493]: Marke iuwer hêrre und ir, ir sît
    - l[n=19494]: heime unde gesellen alle zît.
  - lg@couplet[n=9748]:
    - l[n=19495]: so bin ich vremede und eine.
    - l[n=19496]: ich waene, ich wirde cleine
  - lg@couplet[n=9749]:
    - l[n=19497]: von iu getroestet iemer
    - l[n=19498]: und ich enkan doch niemer
  - lg@couplet[n=9750]:
    - l[n=19499]: mit mînem herzen von iu komen.
    - l[n=19500]: durch waz habt ir mich mir benomen,
  - lg@couplet[n=9751]:
    - l[n=19501]: sît ir mîn alsô cleine gert
    - l[n=19502]: und mîn ouch iemer wol enbert?
  - lg@couplet[n=9752]:
    - l[n=19503]: â süeziu küniginne Îsôt,
    - l[n=19504]: mit wie vil maneger herzenôt
  - lg@couplet[n=9753]:
    - l[n=19505]: gât mir mîn leben mit iu hin
    - l[n=19506]: und ich iu niht sô maere bin
  - lg@couplet[n=9754]:
    - l[n=19507]: daz ir mich sit haetet besant
    - l[n=19508]: und eteswaz umbe mîn leben erkant.
  - lg@couplet[n=9755]:
    - l[n=19509]: si mich besande? â waz red ich?
    - l[n=19510]: nu wâ besande si mich
  - lg@couplet[n=9756]:
    - l[n=19511]: und wie bevünde sî mîn leben?
    - l[n=19512]: ich bin doch nû vil lange ergeben
  - lg@couplet[n=9757]:
    - l[n=19513]: als ungewissen winden
    - l[n=19514]: wie kunde man mich vinden?
  - lg@couplet[n=9758]:
    - l[n=19515]: ine kan es niht erdenken wie.
    - l[n=19516]: man suoche dâ, sô bin ich hie.
  - lg@couplet[n=9759]:
    - l[n=19517]: man suoche hie, sô bin ich dâ.
    - l[n=19518]: wie vindet man mich oder wâ?
  - lg@couplet[n=9760]:
    - l[n=19519]: wâ man mich vinde? dâ ich bin.
    - l[n=19520]: diu lant enloufent niender hin.
  - lg@couplet[n=9761]:
    - l[n=19521]: sô bin ich in den landen.
    - l[n=19522]: dâ vinde man Tristanden.
  - lg@couplet[n=9762]:
    - l[n=19523]: jâ, der ez et begünde,
    - l[n=19524]: der suohte, unz er mich vünde.
  - lg@couplet[n=9763]:
    - l[n=19525]: wan swer den varnden suochen wil,
    - l[n=19526]: dem enist dekein gewissez zil
  - lg@couplet[n=9764]:
    - l[n=19527]: an sîner suoche vür geleit,
    - l[n=19528]: wan er muoz sîne unmüezekeit
  - lg@couplet[n=9765]:
    - l[n=19529]: übel oder wol bewenden,
    - l[n=19530]: wil er dermite iht enden.
  - lg@couplet[n=9766]:
    - l[n=19531]: mîn vrouwe, an der mîn leben lît,
    - l[n=19532]: weiz got diu solte nâch mir sît
  - lg@couplet[n=9767]:
    - l[n=19533]: vil tougenlîche haben ersant
    - l[n=19534]: al Curnewal und Engelant.
  - lg@couplet[n=9768]:
    - l[n=19535]: Franze unde Normandîe,
    - l[n=19536]: mîn lant ze Parmenîe,
  - lg@couplet[n=9769]:
    - l[n=19537]: oder swâ man seite maere,
    - l[n=19538]: daz ir vriunt Tristan waere,
  - lg@couplet[n=9770]:
    - l[n=19539]: daz solte sider gâr sîn ersuoht,
    - l[n=19540]: und haete sî mîn iht geruoht.
  - lg@couplet[n=9771]:
    - l[n=19541]: nu ruochet sîl mîn cleine,
    - l[n=19542]: die ich minne unde meine
  - lg@couplet[n=9772]:
    - l[n=19543]: mê danne sêle unde lîp.
    - l[n=19544]: durch sî mîde ich al ander wîp
  - lg@couplet[n=9773]:
    - l[n=19545]: und muoz ir selber ouch enbern.
    - l[n=19546]: ine mac von ir niht des gegern,
  - lg@couplet[n=9774]:
    - l[n=19547]: daz mir zer werlde solte geben
    - l[n=19548]: vröude unde vrôlîchez leben.'
