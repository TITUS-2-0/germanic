- body:
  - DAR KLÒANE CATECHISMO VOR Z' BÉLOSELAND VOR~TRÁGHET IN Z' GA~PRECHT VON SÍBEN
    KAMÉÜN UN A VIAR HALGHE GA~SANG
  - IN SEMINÁRIEN VON PÁDEBE 1842
  - school[n=1]:
    - CATECHISMO
    - ÉARSTE SCHULE
    - VON ME MÁCHEN=SICH Z' HALGHE KREÜZE
    - s[n=1]:
      - Móastar.
      - Sáit^2ar iart Christan?
    - s[n=2]:
      - Schular
      - 'Ja: ich pin=z az Gott vor~ghèlt=z.'
    - s[n=3]: Baz ist an Christan?
    - s[n=4]: ^3Ar ist dear, da ist ga~tófet, un clobet, un professàrt baz da hat=üz
        ga~líarnet Jesu Christ.
    - s[n=5]: Baz ist, da máchet=üz dor~kénnen vor Christan?
    - s[n=6]: Baz da máchet=üz dor~kénnen vor Christan, ist dez halghe Kréüze, ba
        bar machen séghenten=üz.
    - s[n=7]: Séghent=ach sait?
    - s[n=8]: In nomine Patris, et Filii, et Spiritus Sancti.
    - s[n=9]: Benne nóatet^z séghen=sich?
    - s[n=10]: Af schmórghezen af me stenan auf, af schábacen af me ghenan slafen,
        un héventen aan, un ríventen alle di grözorsten arbot, ba bar machen.
  - school[n=2]:
    - DE ZBOA SCHULE
    - VON GOTTE ME HERREN
    - s[n=1]: Bear hat=üz ga~schàft un ga~lèt af de belt?
    - s[n=2]: Gott dar Herre ist dear da hat=üz ga~schàft, un ga~lèt af de belt.
    - s[n=3]: Brumme hát^3ar=üz ga~schàft un ga~lèt af de belt Gott dar Herre?
    - s[n=4]: Zo dor~kénnen=en, zo bélen=me bool, un zo servíarn=me, un asò ga~vinnen=üz
        in Hümmel.
    - s[n=5]: Bear ist Gott dar Herre?
    - s[n=6]: Ear ist dear da hat ga~schàft de belt, un ist dar éarste Herre von álleme.
    - s[n=7]: Gott dar Herre hat^3ar korp?
    - s[n=8]: Ear hat net koan korp, ear ist an püardar Spirito, ba biar möghen net
        seghen, net aan rüarn.
    - s[n=9]: Ist==da hörtan ga~béest Gott dar Herre?
    - s[n=10]: Ja. Gott dar Herre ist hörtan ga~béest, un hat hörtan zo sáinen.
    - s[n=11]: Ba ist^dar Gott dar Herre?
    - s[n=12]: Ear ist in Hümmel, af d' éarda, un übarálle.
    - s[n=13]: Gott dar Herre síghet^3ar nun allez?
    - s[n=14]: "Ja: Gott dar Herre sighet allez in an dar véarte baz da ist hemmest,\
        \ baz d' ist ga~béest voar, un baz da hat zo sáinen, un sighet dar pai allez\
        \ baz bar haben in z' herce och."
  - school[n=3]:
    - DE DRAI SCHULE
    - VON ME MISTÈRIEN VON DAR HALGHEN TRINITÉ
    - s[n=1]: Sáint==da eppa méaror Gott?
    - s[n=2]: "Niet: z'^& ist==da net, un man==da net sain andarst bedar an Gott anlóan."
    - s[n=3]: Bibel persúun sáint==da in Gott den Herren?
    - s[n=4]: In Gott den Herren sáint==da drai persúun.
    - s[n=5]: Bele sáint^sa dise drai persúun?
    - s[n=6]: Dar Vater, dar Sun, dar Halghe Spirito.
    - s[n=7]: Dar Vater ist^dar Gott?
    - s[n=8]: Ja.
    - s[n=9]: Dar Sun ist^dar Gott?
    - s[n=10]: Ja.
    - s[n=11]: Dar Halghe Spirito ist^dar Gott?
    - s[n=12]: Ja.
    - s[n=13]: Sáint==da sait drai Gott?
    - s[n=14]: "Niet: seü saint drai persúun, un kóana von in ist net d'andar, un\
        \ machent an Gott anlóan."
    - s[n=15]: Un&brúmme saint^sa dise drai persúun an Gott anlóan?
    - s[n=16]: Brumme de natura, un de Divinità von óandar ist de natura, un de Divinità
        von den andarn peden och.
    - s[n=17]: Bela von disen drai persúun ist ältor, un bela mak méaror?
    - s[n=18]: Alle drai sant galáiche in álleme.
  - school[n=4]:
    - DE VIARE SCHULE
    - VUN ME MISTÉRIEN VUN DAR INCARNAZÚIUN
    - s[n=1]: Bela von drain persúun von dar Halghen Trinitè hat=sich ga~màcht man?
    - s[n=2]: Gott dar Sun, da ist dez zboa Mennes.
    - s[n=3]: Baz vor~stét^2ar iart, benne ^2ar ködet, bia Gott dar Sun hat=sich ga~màcht
        man?
    - s[n=4]: 'Ich vor~stéa, bía Gott dar Sun hat=me ga~númet an korp, un an séela,
        bia bar haben biar:'
    - s[n=5]: Ba hát^3ar=me ga~numt disen korp, un disa séela?
    - s[n=6]: In z' laib vun dar Sélighen liben Vraun.
    - s[n=7]: Bia ist^dar ga~bèst concepiart in z' laib von dar liben Vraun?
    - s[n=8]: Disa ist ga~bèst alla arbot von me Halghen Spirito.
    - s[n=9]: Dar Sun von Gotte me Herren máchènten=sich man hat^3ar ga~làzt zo sáinan
        Gott?
    - s[n=10]: 'Niet: ear ist Gott, un man och.'
    - s[n=11]: Dar Sun von Gotte me Herren ga~màcht man bia rüfet^3ar=sich?
    - s[n=12]: Ear rüfet=sich Jesu Christ.
  - school[n=5]:
    - DE VÜNVE SCHULE
    - VON ME MISTÉRIEN VUN DAR REDENZIÚUM
    - s[n=1]: Brumme hát^3ar=sich ga~màcht man dar Sun von Gotte me Herren?
    - s[n=2]: Zo lösan=üz vun dar hellen, un zo liberárarn=üz von me tóade von dar
        séeln.
    - s[n=3]: Bia hát^3ar=üz ear ga~löset von dar hellen, un liberáart vun me toade
        von dar séeln?
    - s[n=4]: Schüttenten allez sain plut, un stérbenten af dez halghe Kréüze vor
        üz.
    - s[n=5]: Starb^3ar net vor üz Jesu Christ, böar^bar biar ga~bèst vor~lóart?
    - s[n=6]: 'Ja: biar böarn vor~lóart von dar sünten beghen von me Adámen.'
    - s[n=7]: Un bia böa^bar biar ga~bèst vor~lóart?
    - s[n=8]: Brumme de sünte von me Adámen hat üz ga~màct büarten in de sünte.
    - s[n=9]: Bia rüfet=sich disa sünte?
    - s[n=10]: De sünte Originale.
    - s[n=11]: In beln tak ist vor üz ga~stórbet Jesu Christ?
    - s[n=12]: In Kárvraitak.
    - s[n=13]: Jesu Christ ist^dar boláibet toat?
    - s[n=14]: 'Niet: drai taghe nach me tóade ist^dar dor~lénteghet.'
    - s[n=15]: In beln tak ist^dar auf ga~stánt von me tóade?
    - s[n=16]: Af m' Oastarn taghe.
  - school[n=6]:
    - DE SEXE SCHULE
    - VON DAR KERCHEN
    - s[n=1]: Baz hat ga~tánt Jesu Christ dar nach ^3ar ist auf ga~stánnet von me
        tóade?
    - s[n=2]: Ear hat=sich ga~màcht seghen vor viarzk taghe sain schularn, un hat=se
        ga~líarnet.
    - s[n=3]: Un nach de viarzk taghen baz hat^3ar ga~tànt?
    - s[n=4]: Ear ist gant in Hümmel af der Aufart.
    - s[n=5]: Baz hat^3ar ga~tànt, darnàch ^3ar ist ga~bèst in Hümmel?
    - s[n=6]: Ear hat ga~schikt den Halghen Spirito zo illumináran de sain Kercha,
        zo vüllan=se von ga~schànk un grázien.
    - s[n=7]: Baz bil sain ga~móant Kercha?
    - s[n=8]: Vor Kercha ich vor~stéa alle di Christan léüte ba saint áuz~ga~ströbet
        dort alla de belt, un volghent iarn rechten Scháafarn.
    - s[n=9]: Bear ist dar kopf von dar Kerchen?
    - s[n=10]: Dar kopf vun dar Kerchen, ba sich net sighet, ist Jesu Christ; un dear
        sich sighet ist dar Babost.
    - s[n=11]: De Kercha ba langhe hát=se==da zo sainan?
    - s[n=12]: De Kercha hat zò sainan hörtan, un asò langhe, bia de belt.
    - s[n=13]: Zo salvárn=sich nóatet^z nun sain von dar Kerchen?
    - s[n=14]: Ane véel, brumme auz von dar Kerchen ist==da net Hümmel.
  - school[n=7]:
    - DE SÍBENE SCHULE
    - VON COMANDAMÉNTEN VON GOTTE ME HERREN, UN VON DAR KERCHEN
    - s[n=1]: Zo ghenan in Hümmel tüü^z sain ga~tófet, un cloben?
    - s[n=2]: 'Niet: möz=sich dar pai volghen den Comandaménten von Gotte me Herren.'
    - s[n=3]: Bibel saint de Comandaménten von Gotte me Herren?
    - s[n=4]: Zéghene.
    - s[n=5]: Köt=mar=se auf.
    - s[n=6a]: 1. Adoràrn an Gott anlóan.
    - s[n=6b]: 2. Köden nia umme nicht sain halghen namen.
    - s[n=6c]: 3. Vairn de Vaertaghe.
    - s[n=6d]: 4. Earn vater un muter.
    - s[n=6e]: 5. Töten net koaz.
    - s[n=6f]: 6. Sünten net met den báibarn von den andarn.
    - s[n=6g]: 7. Stooln net.
    - s[n=6h]: 8. Machen net in valschen testimónien.
    - s[n=6i]: 9. Günnen=sich net z' baip vun den andarn.
    - s[n=6j]: 10. Günnen=sich net z' ga~pléterach von den andarn.
    - s[n=7]: In minschen boart baz hat=sich zo tünan zo volghen allen disen Comandaménten?
    - s[n=8]: Bellen bool Gotte me Herren, un me próssimen.
    - s[n=9]: Nóatet^z volghen in Comandaménten von dar Kerchen och?
    - s[n=10]: Sichar brumme bil=z Gott dar Herre.
    - s[n=11]: Bibel sáint^sa de Comandaménten von dar Kerchen?
    - s[n=12]: Di earsten, un di da saint méaror vor alle, saint sexe.
    - s[n=13]: Köt=mar=se auf.
    - s[n=14a]: 1. Vairn, un lüsen auz de Misse alle de Súntaghe, un di vor~póttan
        Váertaghe.
    - s[n=14b]: 2. Páichten=sich af dez míndorste an botta af z' jaar.
    - s[n=14c]: 3. Borríchten=sich in d' Oastarn af dez mindorste.
    - s[n=14d]: 4. Vasten de Vasta, un de viar Contémparn, un de Vilge.
    - s[n=14e]: 5. Ecen net vloasch de vráitaghe, un de sástaghe.
    - s[n=14f]: 6. Machen net hóazot in de halghe zait.
  - school[n=8]:
    - DE ACTE SCULE
    - VON DAR SÜNTE
    - s[n=1]: Baz ist de sünte?
    - s[n=2]: De sünte ist an volghen net Gotte me Herren.
    - s[n=3]: Bibel dar hanne sünte sáint==da?
    - s[n=4]: Zboa dar hanne, sünte originale, un sünte attuale.
    - s[n=5]: Baz ist de sünte originale?
    - s[n=6]: De sünte Originale ist deü bar traghen met üz von múterlaibe, da bil
        moan, büartenten.
    - s[n=7]: Baz ist de sünte attuale?
    - s[n=8]: De sünte attuale ist deü bar machen biar dar nach bar haben aan ga~hévet
        zo kennan de recht.
    - s[n=9]: Bibel dar hanne sünte attuali sáint==da?
    - s[n=10]: Zboa dar hanne, de tóata, un de veniale.
    - s[n=11]: Baz ist de tóata sünte?
    - s[n=12]: De tóata sünte ist deü da ghit in tóat dar seeln némmenten=^f3ar de
        grazia von Gotte me Herren, da ist iar leban.
    - s[n=13]: Nóatet^z haben ga~màcht viil sünte zo gheen in de hella?
    - s[n=14]: 'Niet: an tóata sünte anlóan tüt.'
    - s[n=15]: Baz ist de sünte veniale?
    - s[n=16]: 'De sünte veniale ist deü da nímmet=üz net de grazia von Gotte me Herren:
        se máchet=se bul lechtor, un borróatet=üz zo vallen in de tóata sünte.'
    - s[n=17]: Af bibel hant süntet=sich?
    - s[n=18]: 'Af viar hant: met den pensíeren, met den bóarten, tünten baz bar sölten
        net, un tünten net baz bar sölten.'
  - school[n=9]:
    - DE NEÚNE SCHULE
    - VON SÜNTEN CAPITALI
    - s[n=1]: Bibel saint de sünte, da rüfentsich Capitali?
    - s[n=2]: 'Síbene: Superbia, Scárcekot, Schántekot, Zórnekot, Náidekot, Nait,
        Náalecekot.'
    - s[n=3]: Baz ist de Superbia?
    - s[n=4]: De Superbia ist an móansich zu viil, un von díseme beghen háltensich
        vor méaror bedar di andarn, un bélensich högarn übar d' andarn.
    - s[n=5]: Baz ist de Scárcekot?
    - s[n=6]: De Scárcekot ist an sáinan zo viil ga~tràt vor z' guut von disar éarden,
        un übar allez vor z' ghelt.
    - s[n=7]: Baz ist de Schántekot?
    - s[n=8]: De Schántekot ist de úrrane sünte von dar fínneghekot.
    - s[n=9]: Baz ist dar Nait?
    - s[n=10]: Dar Nait ist an lácenüz tüün ante de galüke von andarn, brumme bar
        moan boláiben=san biar ga~schádet.
    - s[n=11]: Baz ist de Náidekot?
    - s[n=12]: De Náidekot ist an sain zo viil gatràt zo trinken, un zo vrecen.
    - s[n=13]: Baz ist de Zornekot?
    - s[n=14]: De Zórnekot ist dar muut da sprínghet=üz auf, un trághet=üz zo smitzen
        earsink baz da sckádet=üz, odar in°fállet=üz.
    - s[n=15]: Baz ist de Náalecekot?
    - s[n=16]: De Náalecekot ist de onlústekot, un de hántekot da máchet=üz lacen
        steen zo tünan baz bar haben zo tünan, entor bedar nützen=üz, bibel bar möghen,
        zo tünan=z.
  - school[n=10]:
    - DE ZÉGHENE SCHULE
    - VON VIRTÙ TEOLOGALI
    - s[n=1]: Bele saint de virtù, da méaror nóatent an ame Christian?
    - s[n=2]: Di virtù da rüfent=sich Teologali, odar Divine.
    - s[n=3]: Bibel sáint^sa de virtù Teologali?
    - s[n=4]: 'Drai: Fede, Speranza, Carità.'
    - s[n=5]: Baz ist de Fede?
    - s[n=6]: De Fede ist an virtù da kemmet von Gotte me Herren, vor bela biar cloben
        in Gott den Herren, un allez baz ear hat ga~màcht bicen sáindar Kerchen.
    - s[n=7]: Machet an atten von dar Fede.
    - s[n=8a]: Máindar Gott, ich clobe allez baz eüch hat ga~vállet zo máche=mar bicen,
        un clobe=z met álleme herzen, sichar sichar, un bölte entor sterben, bedar
        haben koana vorte az net asò sai, brumme ^2ar habet=z ga~líarnet iart, éarsta
        un síchara dabárot, da ^2ar möghet=ach net veeln, net líarnen kóame zo véelan.
    - s[n=8b]: Ich clobe, bia iart sait hörtan ga~béest, un sait, un habet hörtan
        zo sáinan; un bia iart sait un Gott anlóan, un drai persúun galáiche, kóana
        von beeln ist net d'andar, Vater, un Sun, un Halgar Spirito.
    - s[n=8c]: Ich clobe dar pai, bia iart ghebet allen baz se hábent=in ga~vúnnet,
        in Hümmel den gúuten, un de hella den pösen.
    - s[n=8d]: Ich clobe, bia dar Sun von Gotte me Herren bat=sich incarnàrt un ga~màcht
        mann in dez püarorste laib von allen, von dar liben Vraun, vor arbot von me
        Halghen Spirito; hat ga~láidet, un ist ga~stórbet af z' Kréüze zo lösanüz
        von dar hellen, un ga~vínnen=üz in Hümmel; un bia drai taghe darnaach ^3ar
        ist auf ga~stànt von me tóade.
    - s[n=8e]: Ich clobe vor lest alle di andarn dabárot, da clóbent=sich in de halghe
        Kercha cattolica romana, in bela ich bil sichar léeben un sterben.
    - s[n=9]: Baz ist de Speranza?
    - s[n=10]: De Sperenza ist an virtù, ba da hat=üz ga~schénket Gott dar Herre,
        da máchet=üz páiten in Hümmel, ba ear hat vor~hóacet den selben, da vólghent=me.
    - s[n=11]: Machet an atten von dar Speránzen.
    - s[n=12]: Máindar Gott, dez main herze séüftet zua eüch, máina éarsta un lédega
        galücke; un ga~màcht herze, tort ^2ar sait asò guut, un ga~sichart von eürme
        bóarte, da mak net veeln, ich páite sichar, vor baz da hat ga~láidet dar ünzar
        Herre Jesu Christ, vor~ghébenghe von main sünten, un hölfe zo süntan nimmar
        mear, un zo hálten=mich saldo starch in de bool dort allez main leban, un
        zo salvàrn main séela, hölfenten=mich bibel ich mak mit dar eür hölfe, bia
        ich vor~hóace zo tünan.
    - s[n=13]: Baz ist de Carità?
    - s[n=14]: De Carità ist an virtù ba da hat=üz ga~schénket Gott dar Herre, vor
        bela biar beln bool ime übar alle de dink, un dem' ünzarn próssimen bia üz
        andarn.
    - s[n=15]: Machet an atten von dar Caritè.
    - s[n=16a]: Máindar Gott met miar asò hérzelach un guut, ich bil=ach bool übar
        alle de dink, un bil=ach bool net káuma vor sobel bool, ba ^2ar hábet=mar
        voar hemmest ga~màcht, un páite noch vüar un vüar von eürn hänten; übar allez
        ich bil=ach bool brumme ^2ar sait an Gott, da meritáart zo kemman bool ga~belt
        ane koan oart, sáinten iart von eüch selbort alla de bool.
    - s[n=16b]: "Ich bil denne bool, vor eüch, allen den main próssimen, bia miar;\
        \ un ich vánghe=se drin alle met allar macht von máinme herzen, brumme se'\
        \ ga~láichent=ach eüch, un iart hábet=se ga~scháfet, un ga~löset von dar hellen:\
        \ un dar pai ich bil bool allen den och, da hábent=mar ga~tànt unrech; un\
        \ ich vor~ghíb=in allen vo' herzen ghearn, sobel bia ich mar günne az ^2ar\
        \ mar iart vor~ghébet miar, píttenten=ach aan az ^2ar schenket=in sobel bool,\
        \ un méaror och, bibel se' hábent=mar seü miar übel ga~táant, un ga~günnet."
  - school[n=11]:
    - DE OLVE SCHULE
    - VON ME GA~PÈT
    - s[n=1]: Baz ist z' ga~pèt?
    - s[n=2]: Z' ga~pèt ist an hévensich met dem' unzarn herzen in Gott den Herren.
    - s[n=3]: Bibel dink belnt==da sain zo péetan ga~rrècht?
    - s[n=4]: 'Vünve: halten de minte stille af baz sich küt, náighen=sich tiif mit
        me herzen; confidáarn, az üz kemme ghet baz bar pitten; pitten baz da ist
        recht, un guut; un vor lest péeten saldo.'
    - s[n=5]: Beelz ist dez peste ga~pèt, ba biar möghen machen Gotte me Herren?
    - s[n=6]: Dar Pater noster, da rüfet=sich z' ga~pèt von Gotte me Herren?
    - s[n=7]: Köt auf z' ga~pèt von Gotte me Herren.
    - s[n=8a]: Ünzar Vater vön me Hümmele sai ga~éart eür halgar namo; kemme dar eür
        Hümmel; sai ga~táant allez baz ^2ar belt iart, bia in Hümmel, asò af d' earda;
        ghet=üz heüte ünzar proat von altághe; un lácet=üz naach ünzare schulle, bía
        bar lácen=se naach biar den da saint schullik üz; háltet=üz ga~hütet von tentaciún;
        un hévet=üz de übel.
    - s[n=8b]: Asò sai^z.
    - s[n=9]: Bittan ga~pèt sait^2ar ga~bóont zo machan naach me Pater noster?
    - s[n=10]: De Ave Maria, ga~pèt, ba bar machen dar liben Vraun.
    - s[n=11]: Köt auf de Ave Maria.
    - s[n=12a]: Ich grüz=ach, Maria, volla grázien, Gott dar Herre ist met eüch; séelik
        íart übar de baibar; un séelik z' kint von éürme láibe, Jesus.
    - s[n=12b]: Halga Maria, Muter von Gotte me Herren, pittet vor üz süntar, hemmest,
        un af an stunt von ünzarme tóade.
    - s[n=12c]: Asò sai^z.
    - s[n=13]: Beelz ist dez peste ga~pèt, ba sich machet untar d'oghen von allen?
    - s[n=14]: Dez peste ga~pèt, ba sich machet untar d'oghen von allen, ist de halgha
        Misse.
  - school[n=12]:
    - DE ZBELVE SCHULE
    - VON SACRAMÉNTEN
    - s[n=1]: Baz vor~stét^2ar iart vor Sacramént?
    - s[n=2]: Vor Sacramént ich bil moan an segnen, da síghet=sich, odar höart=sich,
        auz ga~vùnt von dem' ünzar Herren Jesu Christ, zo máchen=üz holik.
    - s[n=3]: Bibel sáint^sa de Sacraménten?
    - s[n=4]: "De Sacraménten saint síbene: de Tóofe, de Cresima, d'Eucaristia, de\
        \ Páichte, z'Orgöl, dar Uardo, dar Matrimonio."
    - s[n=5]: Baz ist de Tóofe?
    - s[n=6]: De Tóofe ist an Sacramènt, da máchet=üz christan, süne von Gotte me
        Heren, un von dar Kerchen.
    - s[n=7]: Baz ist de Cresima?
    - s[n=8]: An Sacramènt, da ghitt=üz den Halghen Spíriten, un máchet=üz véare un
        ganze christan.
    - s[n=9]: Baz ist d' Eucaristia?
    - s[n=10]: D' Eucaristia ist an Sacramènt, da ist dar véare Korp, un Pluut, un
        Séela, un Divinità von dem' ünzar Herren Jesu Christ untar, baz da priart
        proat un bain.
    - s[n=11]: Baz ist de Páichte?
    - s[n=12]: De Páichte ist an Sacramènt, da vor~ghìt de sünte, ba bar haben ga~màcht
        naach dar Tóofe.
    - s[n=13]: Baz ist z' Orgöl?
    - s[n=14]: Z' Halghe Öl ist an Sacramènt auz ga~vunt zo helfen in síichen vor
        de séela, un vor in korp.
    - s[n=15]: Baz ist dar Uardo?
    - s[n=16]: Dar Uardo ist an Sacramènt, da ghit zo möghen machen de funziúum von
        dar Kerchen, un grazia zo máchen=se ga~rrècht.
    - s[n=17]: Baz ist dar Matrimonio?
    - s[n=18]: Dar Matrimonio ist an Sacramènt, da ghit den da borrátent=sich grazia
        zo leban mittan andar bía rechte christan, un zo líarnen íarn kindar zo temíarn
        Gott den Herren.
  - school[n=13]:
    - DE DRÁICENE SCHULE
    - VON DAR PÀICHTE
    - s[n=1]: Baz ist de Páichte?
    - s[n=2]: De Páichte ist an ködan auf an ame Páichtar alle de sünte, ba bar haben
        ga~màcht, zo kémmen=san darvóon assólvart.
    - s[n=3]: Baz ha^bar zo tünan zo páichteten=üz ga~rrècht?
    - s[n=4]: Bar möcen süchen auz bool ünzare sünte, máchen=s=üz ante tüün in me
        herzen, un páichten=se alle, ba net andarst de tóaten ane schbáighen, net
        hálten kóana vor~pórghet.
    - s[n=5]: Bia möce^bar=üz páichten?
    - s[n=6]:
      - 'Bar möcen=üz börfen af de kniin, séghen=üz, un köden me Páichtar: Séghent=mich
        Vater, odar:'
      - foreign[lg=lat-Latn]: Benedicite etc.
    - s[n=7]: Baz möz=sich denne tüün?
    - s[n=8]:
      - Köden auf in
      - foreign[lg=lat-Latn]: Confiteor
      - fin af an
      - foreign[lg=lat-Latn]: 'mea culpa:'
      - 'Köden denne se dar benne bar sáin=üz net ga~páichtet: un vor lest ceeln auf
        alle de sunte.'
    - s[n=9]: Dar naach zo haben ga~páichtet alle unzare sünte baz boláibet=üz zo
        tünan?
    - s[n=10]:
      - Bar möcen lüsen auz bool baz da köt=üz dar Páichtar, riven in
      - foreign[lg=lat-Latn]: Confiteor,
      - un met álleme herzen machen an atten von Contriziúun.
    - s[n=11]: Machet an atten von Contriziúun.
    - s[n=12a]: "Máindar Gott, übar alla de übel sáint=mar loat maine sünte, seü tünt=mar\
        \ ante met álleme herzen, tort se' saint sobel úrran, un darmite ich haan\
        \ dor~fínneghet de main séela, dor~schéntet in mich d'eür imagine, un stönne=mar\
        \ bool az ^2ar mar nömmet alla de bool, un az ^2ar mar entor göttet alla de\
        \ übel: un&brúmme dar pai tort ich han=ach asò kaif ga~tànt unrecht, sölte==da\
        \ nimmar mear sain koan Hümmel vor mich, un entor sölt^ich kemmen ga~schmìzt\
        \ in de hella."
    - s[n=12b]: Mearor viil denne in°fállent=mar de main sünte, un tüünt=mar ante,
        brumme süntenten ich han unrecht ga~tànt an ame Gott asò guut, asò groaz,
        bia ^2ar sait iart.
    - s[n=12c]: Ich bölte sain entor ga~stórbet, bedar háben=ach ga~tànt unrecht;
        un ich vor~hóace sichar sichar mit dar eür hölfe zo tüün=ach koan' unrech
        nimmar mear, un nimmar mear in°fállen=ach, brumme ich bil=ach bool übar alle
        de dink.
    - s[n=13]: Baz hab^2ar zo tünan nach dar ünzarn páichte?
    - s[n=14]: Bar möcen ringrazìàrn den ünzarn Gott von dar grázien ba ^3ar hat=üz
        ga~màcht, machen de Penitenza ba dar Páichtar hat=üz ghet, un abídar vor~hóacen
        zo net mear sünten.
  - school[n=g1]:
    - GA~PÈT VOR IN MORGOND
    - s[n=1]: In namen von me Vátere, unvon me Sune, un von me Halghen Spíriten.
    - s[n=2]: Asò sai^z.
    - s[n=3]: Léghe^bar=üz vraan Gotte me Herren, adoráar^bar=n un ringraziár^bar=n
        vor alla de bool ba ^2ar hat=üz ga~mach.
    - s[n=4]: Gott d'^2ar allez möghet, un scháffenten=üz habet ga~belt az bar galáichen
        eüch, un hábet=üz ga~mácht guut zo bélen=ach bool, un möghen=ach haben vor
        hörtan, ga~náighet vraan eüch biar adoráarn=ach vor den éarsten Herren von
        álleme.
    - s[n=5]: Biar paiten allez von eüch brumme ^2ar sait guut.
    - s[n=6]: Biar beln=ach bool met alléme herzen, tort z'^& kimmet=ach zo kemmen
        bool ga~belt übar alle de dink.
    - s[n=7]: O Gott, d'^2ar allez habet in eürn hänten, biar dor~kénnen zo haben
        nicht, da net kemmet von eüch.
    - s[n=8]: Nia bel^bar riven zo vor~ künnen eür linnez herze, un zo ringrariázn=ach
        von allar dar bool, ba ^2ar hábet=üz ga~màcht, un übar allez zo háben=üz ghet
        de lichte von me rechten cloben léghenten=üz in schóacen dar eürn vearn Kerchen,
        un zo haben=üz net disa nacht ga~làzt ga~schighen koan' übel.
    - s[n=9]: Máche^bar=üz kemmen vüar de sünte, in bele bar vallen méaror ofte, vóarse^bar=san
        vor~ghébenghe Gotte me Herren, süche^bar vraahiin baz ist, da máchet=üz öftor
        vallen in de sünte, un vor~hóace^bar zo hálten=üz ga~hütet von söttan occasiúun,
        un von söttan sünten.
    - s[n=10]: RASTEN
    - s[n=11]: Vóarse^bar Gotte me Herren hölfe zo sünten net mear, un óffer^bar=me
        allez baz bar haben zo tünan in diseme taghe.
    - s[n=12]: "Herre Gott vun allar macht, d' ^2ar hábet=üz ga~màcht recken af di\
        \ éarsten stunten von díseme taghe, hütet=üz met alleme eür möghen, az bar\
        \ net héüte vallen in kóana sünte, un az alle ünzare pensíeren, boart, un\
        \ dínoste, ga~hólft vun dar eürn grázien, haben káuma vor cil z'* vor~trághen=üz,\
        \ bia z'^& ga~vállet eüch: bar vóarsen=z vor Jesu Christ eür Sun un ünzarn\
        \ Herren, da lebet un regnàrt pan eüch, un pan me Halghen Spíriten hörtan,\
        \ un abídar hörtan."
    - s[n=13]: Asò sai^z.
    - s[n=14]: Az üz dar ünzar Gott schenke alle de sain grázien, péete^bar=me dez
        ga~pèt, ba da hat=üz ga~líarnet dar ünzar Herre Jesu Christ.
    - s[n=15]: Ünzar Vater von me Hümmele etc.
    - s[n=16]: Pitte^bar de liba Vrau, az sii pitte vor üz Gott den Herren.
    - s[n=17]: Ich grüz=ach Maria etc.
    - s[n=18]: Dor~lénteghe^bar ünzar cloben ködenten auf in Creden.
    - s[n=19]: "Ich clobe in an Gott Vater da mak allez, da hat ga~schàft in Hümmel\
        \ un d' éarda: un in Jesu Christ sain anlóandar Sun ünzarn Herren, da ist\
        \ ga~béest concepíart vor arbot von me Halghen Spiriten: ga~büartet von Maria\
        \ Vergine: hat ga~láidet untar Pontio Pilato: ist ga~béest ga~nághelt af z'\
        \ Kreüze, ga~stórbet, un bográbet: ist gant nidar in de hella: drai taghe\
        \ darnáach ist auf ga~stánnet von tóaten: ist gant zu' Hümmele: sitzet af\
        \ de rechte von me Gott Vátere da mak allez: von da hat^3ar zo kemman zo judicáran\
        \ lenteghe un tóate."
    - s[n=20]: Ich clobe in den Halghen Spíriten, in de halghe Kercha cattolica, un
        haben toal von dar bool von Hóleghen, de vor~ghébenghe von sünten, z' dor~léntegen
        von tóaten, un an silléttan léeban af d' andar belt.
    - s[n=21]: Asò sai^z.
    - s[n=22]: Asò de liba Vrau, de halghen Enghele, un alle de Hóleghen pitten vor
        üz ünzarn Herren Christ.
    - s[n=23]: 'Asò Gott da mak allez vüar=üz in de ünzarn díneste alle, un tüa, az
        alle sain geláiche me sain halghen bellen: hüt^ar=üz von allar übel: vüar=üz
        in Hümmel: un vor de sain línnekot ghebe bool in seeln von armen tóaten.'
    - s[n=24]: Asò sai^z.
  - school[n=g2]:
    - GA~PET VOR IN ABEND
    - s[n=1]: In namen von me Vátere, un von me Sune, un von men Halghen Spíriten.
    - s[n=2]: Asò sai^z.
    - s[n=3]: Léghe^bar=üz vraan Gotte me Herren, adorárn^bar=n un ringraziárn^bar=n
        vor alla dar bool ba ^2ar hat=üz ga~màcht.
    - s[n=4]: "Bar adorárn=ach, maindar Gott, d' ^2ar sait hía pan üz: bar éarn=ach,\
        \ bar bélen=ach bool, un dor~kénnen=ach vor in Vater von dar gutekot, un vor\
        \ in prunnen von allar dar bool: bar ringraziárn=ach met alleme herzen von\
        \ allar dar bool, ba ^2ar hábet=üz ga~màcht, un übar allez von dear ba, guut\
        \ ane oart bia ^2ar sait, ^2ar hábet=üz ga~màcht in~dar~zalt díseme taghe."
    - s[n=5]: Vóarse^bar de hölfe von me Halghen Spíriten zo kennen, un detestáarn
        ünzere sünte.
    - s[n=6]: 'Halgar Spirito, léüchtet in ünzar séela met éürdar lichte, un máchet=üz
        kennen bibel, un ba groaz saint unzare véelar: züntet aan ünzar herze mit
        me véüre von dar eürn Caritè, az bar detestáarn ünzare sünte, un az üz ante
        tüa kaif sáin::da drin ga~vallet.'
    - s[n=7]: Süche^bar auz de véelar in bele bar sain ga~vállet héüte met den pensíeren,
        met den bóarten, tünten baz bar net hötten ga~sölt, ödar tünten net baz bar
        hötten ga~sölt zua Gotte me Herren, zua den andarn, un zua üz; un übar allez
        dor~stílle^bar af dii, in b(e)ele öftor bar vallen.
    - s[n=8]: RASTEN
    - s[n=9]: Zóaghe^bar Gotte me Herren, bia z'^& ist=üz hantik sain vor~gànt zo
        in°fállen=me.
    - s[n=10]: Gott máindar, biar vóarsen=ach met alleme herzen vor~ghébenghe, un
        sune vor den ünzarn Herren Jesu Christ, eür Sun.
    - s[n=11]: Z'^& tüt=üz ante übar alle de dink háben=ach únrecht ga~táant.
    - s[n=12]: Bar detestáarn ünzere sünte, brumme se'in°fállent eüch, un iart sait
        asò guut.
    - s[n=13]: Bar vor~hóacen=ach met dar hilfe von dar eürn grázien zo vallen::da
        nimmer mear, zo lúghen=üz von occasiúun, un máchen=san penitenza.
    - s[n=14]: Máindar Gott, vor~trághet=ach net met üz, bia bölten ünzare sünte,
        castigáart=üz net dar voon, bia de stönn=üz bool aan; machet éntor seghen
        übar üz, ba guut ar sait, un bibel ga~tràt zo vor~gheéban.
    - s[n=15]: 'Dor~níchtet in üz dez ünzar sain sobel ga~tràt vor de übel: séübart=üz
        von sünten allen: dor~béart=üz von me on°ga~páiten tóade, un schénchet=üz
        de grazia zo máchen=san penitenza, un zo sterban b[elenten=ach bool.'
    - s[n=16]: Asò sai^z.
    - s[n=17]: Credo in Deum etc.
    - s[n=18]: Confiteor Deo etc.
    - s[n=19]: 'Ich páichte Gotte me Herren de allez mak, un dar séleghen Maríin sillétan
        Vergine, me séleghen Míchele Arcángelen, me séleghen Hannes Batisten, den
        Halghen Apósteln Petar un Paulo, un allen Hóleghen, un eüch, Vater, bia ich
        han ga~süntét urran viil, mit pensieren, mit bóarten, mit me tüün, vor main
        colpa, vor main colpa, vor main éftega gróaza colpa: von diseme beghen ich
        pitte de seleghe Maria silléttan Vergine, den séleghen Arcángelen Michel,
        den séleghen Hannes Battísta, de halghen Apósteln Petar un Paulo, alle de
        Hóleghen, un eüch, Vater, az ^2ar pittet vor mich ünzarn Herren Gott.'
    - s[n=20]: Dar Gott da allez mak sich lace dor~pármen vor üz, un darnáach zo háben=üz
        vor~ghèt ünzare sünte vüar=üz in Hümmel.
    - s[n=21]: Asò sai^z.
    - s[n=22]: Vor~ghéb=üz, assólvar=üz, lácer=üz naach ünzare sünte dear Gott da
        allez mak, un ist sobel ga~tràt zo vor~ghéban.
    - s[n=23]: Asò sai^z.
    - s[n=24]: Pater noster, qui es in caelis etc.
    - s[n=25]: Ave Maria, gratia plena etc.
    - s[n=26]: Sancta Maria etc.
    - s[n=27]: "Gróazar Gott, biar pítten=ach met allar ünzar möchte vor den ünzarn\
        \ Halghen Vater in Babost, vor den ünzarn Vischof, vor den ünzarn Könik, vor\
        \ alle di da governáarnt=üz un regoláarnt=üz, vor d'ünzare vreünte: guute\
        \ csellen, un váinten, un vor alle d'ünzare prüdare, da saint vudar von hia."
    - s[n=28]: Báighet=se alle, un vüart=se vor in bek von me Hümmele.
    - s[n=29]: Bar pítten=ach dar pai, Gott dar Herre, vor de seeln von eürn liben,
        da láident in Purgatórien.
    - s[n=30]: Lácet=in mach de páine, ba da kimmet=in vor d' iarn sünten, un ghett=in
        dez schöne léeban von me Hümmele, ba se' habent silléttan ga~süchet.
    - s[n=31]: Bar vóarsen=z=ach vor den ünzarn Herren Jesu Christ, da léebet un regnáart
        met eüch, un met me Halghen Spiriten hörtan, un abidar hörtan.
    - s[n=32]: Asò sai^z.
    - s[n=33]: Vòarse^bar Gott den Herren, az ar üz net lace sünten disa nacht.
    - s[n=34]: Máindar Gott, tüüt, az bar üz bool hörtan halten ga~lúghet, az bar
        halten hörtan bool offen d'oghen, brumme dar teüvel ünzar vaint ghéet=üz hörtan
        umme naach lüünten, bia an liùn süchenten beme slinten.
    - s[n=35]: Ghett=üz macht zo hálten=z=me, un boláiben starch in de Fede.
    - s[n=36]: Halga Maria, ünzar Vrau, Muter von dem' ünzarn Gott, pittet vor üz.
    - s[n=37]: Halghe Énghele ünzare hütar, hütet=üz, Hóleghe, un Höleghen péetet
        vor üz.
    - s[n=38]: Gott dar Herre da mak allez, un lácet=sich ghearn dor~pármen, Vater,
        Sun, un Halgar Spirito, gheb=uz an guta nacht, un an halghez oart.
    - s[n=39]: Asò sai^z.
  - school[n=k1]:
    - HALGHE GA~SANG
    - DE BÜARTENGHE VON JESU CHRIST
    - s[n=1]: Darnaach viertáusong jahr Az dar Adam hat ga~vélt, Ist kemmet af disa
        belt Dar ünzar libe Gott.
    - s[n=2]: Ear af dar belte kammet, Un steet vor hörtan hia, Büartenten von María,
        Zo raicheren in mann.
    - s[n=3]: Köt von Engheln in Schafarn Baz gang in Betlem ga~macht, Seü gheent
        in de mittenacht Zo naighen z' halghe Kint.
    - s[n=4]: De vennen=z da in an pearnle Affan an minsche höbe, In an hüderle gröbe.
    - s[n=5]: Un ist von Gott dar Sun!
    - s[n=6]: Gabüart in bintar-zait In armakot, un vrise, Z' öxle allóan, mit plise,
        Un z' esele halten=z barm.
    - s[n=7]: Ga~segt an stearn in hümmel, Drai mann von morgoud läntar In könighe
        gaväntar Leghen=sich af an bek.
    - s[n=8]: Un nach von demme marche Seü vor Síonne känten, Den Gott gabüartet vänten
        Von Betlem in an stall.
    - s[n=9]: Se' naighent alle drai Ihn, un de libe Vrau, Un schenkent ga~knighet
        au Vairoch, Miarn un gold.
    - s[n=10]: Oh Gott ba d' allez möghet!
    - s[n=11]: Von eüch beghen ist hümmel, D' earda, dar gliz, dar tümmel.
    - s[n=12]: Un Iart gabüart só arm!
    - s[n=13]: Mit disar hoghe schule Iart liernet, Vater ündar, Üz andarn armen sündar
        Beln bek zo treffen ist.
  - school[n=k2]:
    - DAR OSTERNTAK.
    - s[n=1]: Béar ist auf ga~stannet In z' martarn só zorgannet?
    - s[n=2]: Alle-Alleluja.
    - s[n=3]: Dar Christ von allar klaghe Stann auf imm' Osterntaghe.
    - s[n=4]: Alle-Alleluja.
    - s[n=5]: Un böar^3ar nia auf stannet, Böar alla belt zorgannet.
    - s[n=6]: Alle-Alleluja.
    - s[n=7]: Sait, ar nun auf stannet ist Biar cloben in Jesum Christ.
    - s[n=8]: 'Alle-Alleluja: Ar nam dez Keüze in sain hant, In seghent ghet allen
        lant.'
    - s[n=9]: Alle-Alleluja.
    - s[n=10]: Üz christan, halghez Kreüze, Bohüt mit dime glaüze.
    - s[n=11]: Alle-Alleluja.
    - s[n=12]: Da kammen au drai Vraughen Un böltent z' grab auf-schiaughen.
    - s[n=13]: Alle-Alleluja.
    - s[n=14]: 'Köt in Mariin dar Enghel: Ear ist, net mear hat mänghel.'
    - s[n=15]: Alle-Alleluja.
    - s[n=16]: Hia pöt^3ar untar'n stoan lak Vor~porghet af an drain tak.
    - s[n=17]: Alle-Alleluja.
    - s[n=18]: Sain csellen köde=z palle, Zoa az da bicen=z alle.
    - s[n=19]: Alle-Alleluja.
    - s[n=20]: Bar söllen alle froh sain, Bölten Christ ünzar troast sain.
    - s[n=21]: Alle-Alleluja.
  - school[n=k3]:
    - ANDARZ OSTERNGASANG
    - s[n=1]: Ba banderte d'ünzar Vrau, Ba bandarte in vrömede land?
    - s[n=2]: Un hat den Jesus nindart dor~vant.
    - s[n=3]: Habet^2ar níndar ga~seghet Den liborsten Sun den main?
    - s[n=4]: Un den halgosten Gott den main?
    - s[n=5]: Ich sagten bul nechtent spete, Vor Juden-haus auf~gheen.
    - s[n=6]: Un vor Juden-haus auf~gheen.
    - s[n=7]: Baz trig^3ar af sainar haüte?
    - s[n=8]: A cróana un a Kreüze.
    - s[n=9]: A croana un a Kreüze.
    - s[n=10]: Baz trig^3ar z'halghe Keüze?
    - s[n=11]: Ear trighe=z auf den pergh.
    - s[n=12]: Bittan martar groaz ar het!
    - s[n=13]: Ba trig^3ar nun de cróana?
    - s[n=14]: Ear tringhe=se in de stat.
    - s[n=15]: Bittan paine ear nun hat gat?
    - s[n=16]: Muter auf, Vrau mutter, Lacet=ach nicht vordrissen, Un lacet=ach nicht
        vordríssen, Dar hümmel raich ist eüre, De paine da ist bul main, Un de paine
        da ist bul main.
    - s[n=17]: Baz schiket Gott zo koofen?
    - s[n=18]: An rosa, un an verban plut, An rosa un an verban plut.
    - s[n=19]: In lesten von sain zaiten Se' tüünt bul ime ganuc Un dort allar belte
        ganuc.
  - school[n=k4]:
    - ÜBAR IN FINKESTAK
    - s[n=1]: O von dar earden kéberlen, Iart krabelt dort de gréselen Un vludart
        af de hébberlen, Un lebet dort de béselen.
    - s[n=2]: Oh von dar höghe vöghellen, Iart vludart dort de béllelen, Un singhet
        af di pöghelen Lebeten dort de téllelen.
    - s[n=3]: Gott geb=ach gute prösemlen, Un schenk=ach langhe täghelen, Un de ghesunt
        in kösemlen, Un sper=ach nie de béghelen.
    - s[n=4]: Heüte sait ghet snátterten, Vluderten mit den vetteglen, Un nerreten
        un scherzeten Auz dort stone un pletteghen.
    - s[n=5]: Dar Gaist ist heüte kemmet Aber vumme hümele; Ear von dar belte nemmet
        Alla de bille un de übele.
  - school[n=k5]:
    - foreign[lg=lat-Latn]: JEREMIAE PROPHETAE LAMENTATIO
    - s[n=1]:
        foreign[lg=lat-Latn]: Quomodo sedet civitas plena populo etc.
    - s[n=2]:
        foreign[lg=lat-Latn]: (Cap. 1. V, 1 - 5).
    - s[n=3]: Ah bia sbach sitzet alloan un lear, Deü stat so voll mit volk un ear!
    - s[n=4]: Bia raicha bitba d' alz hat vorloart Alla vorknüfelt nemear hat boart.
    - s[n=5]: Di fürsten, ba an tak barn iare hirte, Ga~macht saint heüte als iere
        birte.
    - s[n=6]: Ghe~sböllet d' oghen si seüftet, schoant, Di ganzen nechte se gheült
        un boant.
    - s[n=7]: Die alten püüle, iar liib a zait, Nemear si grüüzent, von iar stent
        bait.
    - s[n=8]: Un alle schenten=se gapaurn un vreünte, Di pesten csellen ga~macht saint
        vainte.
    - s[n=9]: Sin alten hóomont Juda hat ga~lazt, Brum herte kettenghen habent=in
        vorvazt.
    - s[n=10]: Ear bar zu stenan in lentar bille, Ba dar net vante kon vride un stille.
    - s[n=11]: Alle di ba süüchent iar stete in toat, Dor~grifet haben=se in alla
        iar loat.
    - s[n=12]: Hía gheülnt de beghe, brum ist net mear Bear ghit in vaertaghen de
        högherste ear.
    - s[n=13]: Ir duppel töardar, di starken pruken Saint alle af d' erda ga~slatt
        in stuken.
    - s[n=14]: Di ploochen töchtare vil loodek schoant, Iar ellan faffen un altar
        boant.
    - s[n=15]: Un si bo~grabet in loode un seüfte, Licht si net paitet, vor si da
        leüchte.
    - s[n=17]: Vainte un vrömede saint bul un palle Mit iarme guute ga~raichart alle.
    - s[n=18]: Abia vor~hoazet hat iar Gott an tak Iarn gröözorn sünten den birsten
        slak, De kindar seghenten dort'z lant gapunt, Z' herze von neügeme kam iar
        vorbunt.
