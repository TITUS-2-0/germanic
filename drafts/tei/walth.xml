<TEI xmlns="http://www.tei-c.org/ns/1.0/">
	<teiHeader>
		<fileDesc>
			<titleStmt>
				<title>Lieder (Auswahl)</title>
				<author>Walther von der Vogelweide</author>
				<respStmt>
					<resp>digitization</resp>
					<name>Julia Neumann</name>
					<note>Münster, 2000</note>
				</respStmt>
				<respStmt>
					<resp>TITUS version</resp>
					<name>Jost Gippert</name>
					<note>Frankfurt a/M, 13.4.2002 / 2.3.2003</note>
				</respStmt>
			</titleStmt>
			<editionStmt>
				<edition n="1" />
			</editionStmt>
			<publicationStmt>
				<publisher>Goethe-Universität</publisher>
				<pubPlace>Frankfurt</pubPlace>
				<date>2024</date>
			</publicationStmt>
			<sourceDesc>
				<bibl xml:id="walth">
					<author>
						<name>von der Vogelweide, Walther</name>
					</author>. <date>1996</date>. <title level="m">Leich, Lieder, Sangsprüche</title>. Edited by <editor>
						<name>Christoph Cormeau</name>
					</editor>. 14th ed. <publisher>de Gruyter</publisher>.</bibl>
			</sourceDesc>
		</fileDesc>
		<profileDesc>
			<langUsage>
				<language ident="gmh-Latn-x-middle-high-german">Middle High German</language>
				<language ident="deu-Latn">German</language>
			</langUsage>
		</profileDesc>
	</teiHeader>
	<text xml:lang="gmh-Latn-x-middle-high-german">
		<body>
			<div n="26" xml:id="song-1" type="song" data-level="1">
				<head>Herzeliebez vrôwelîn</head>
				<note xml:id="song-1-note-1" xml:lang="deu-Latn">Cormeau 26</note>
				<lg n="I" type="stanza" xml:id="song-1-lg-1">
					<l n="1" xml:id="song-1-lg-1-l-1">Herzeliebez vrowelîn,</l>
					<l n="2" xml:id="song-1-lg-1-l-2">got gebe dir hiute und iemer guot!</l>
					<l n="3" xml:id="song-1-lg-1-l-3">kund ich baz gedenken dîn,</l>
					<l n="4" xml:id="song-1-lg-1-l-4">des het ich willeclîchen muot.</l>
					<l n="5" xml:id="song-1-lg-1-l-5">Waz mac ich nû sagen mê,</l>
					<l n="6" xml:id="song-1-lg-1-l-6">wan daz dir nieman holder ist? owê, dâ von ist mir vil wê!</l>
				</lg>
				<lg n="II" type="stanza" xml:id="song-1-lg-2">
					<l n="1" xml:id="song-1-lg-2-l-7">Si verwîzent mir, daz ich</l>
					<l n="2" xml:id="song-1-lg-2-l-8">zuo nider wende mînen sanc.</l>
					<l n="3" xml:id="song-1-lg-2-l-9">daz si niht versinnent sich,</l>
					<l n="4" xml:id="song-1-lg-2-l-10">waz liebe sî, des haben undanc!</l>
					<l n="5" xml:id="song-1-lg-2-l-11">Sie getraf diu liebe nie,</l>
					<l n="6" xml:id="song-1-lg-2-l-12">die dâ nâch dem guote und nâch der schœne minnent, wê, wie minnent die?</l>
				</lg>
				<lg n="III" type="stanza" xml:id="song-1-lg-3">
					<l n="1" xml:id="song-1-lg-3-l-13">Bî der schœne ist dicke haz,</l>
					<l n="2" xml:id="song-1-lg-3-l-14">zuo der schœne niemen sî ze gâch.</l>
					<l n="3" xml:id="song-1-lg-3-l-15">liep tuot dem herzen baz,</l>
					<l n="4" xml:id="song-1-lg-3-l-16">der liebe gêt diu schœne nâch.</l>
					<l n="5" xml:id="song-1-lg-3-l-17">Liebe machet schœne wîp,</l>
					<l n="6" xml:id="song-1-lg-3-l-18">des mac diu schœne niht getuon, sine machet nimmer lieben lîp.</l>
				</lg>
				<lg n="IV" type="stanza" xml:id="song-1-lg-4">
					<l n="1" xml:id="song-1-lg-4-l-19">Ich vertrage, als ich vertruoc</l>
					<l n="2" xml:id="song-1-lg-4-l-20">und als ich immer will vertragen.</l>
					<l n="3" xml:id="song-1-lg-4-l-21">dû bist schœne und hâst genuoc,</l>
					<l n="4" xml:id="song-1-lg-4-l-22">waz mügen si mir dâ von gesagen?</l>
					<l n="5" xml:id="song-1-lg-4-l-23">Swaz si sagen, ich bin dir holt</l>
					<l n="6" xml:id="song-1-lg-4-l-24">und nim dîn glesîn vingerlîn vür einer küneginne golt.</l>
				</lg>
				<lg n="V" type="stanza" xml:id="song-1-lg-5">
					<l n="1" xml:id="song-1-lg-5-l-25">Hâst dû triuwe und stætekeit,</l>
					<l n="2" xml:id="song-1-lg-5-l-26">sô bin ich dîn âne angest gar,</l>
					<l n="3" xml:id="song-1-lg-5-l-27">daz mir iemer herzeleit</l>
					<l n="4" xml:id="song-1-lg-5-l-28">mit dînem willen widervar.</l>
					<l n="5" xml:id="song-1-lg-5-l-29">Hâst aber dû der zweier niht,</l>
					<l n="6" xml:id="song-1-lg-5-l-30">sô müezest dû mîn niemer werden, ôwê dan, ob daz geschiht!</l>
				</lg>
			</div>
			<div n="27" xml:id="song-2" type="song" data-level="1">
				<head>Bin ich dir unmaere</head>
				<note xml:id="song-2-note-2" xml:lang="deu-Latn">Cormeau 27</note>
				<lg n="I" type="stanza" xml:id="song-2-lg-6">
					<l n="1" xml:id="song-2-lg-6-l-31">Bin ich dir unmære,</l>
					<l n="2" xml:id="song-2-lg-6-l-32">des enweiz ich niht: ich minne dich.</l>
					<l n="3" xml:id="song-2-lg-6-l-33">einez ist mir swære,</l>
					<l n="4" xml:id="song-2-lg-6-l-34">dû sihest bî mir hin und über mich.</l>
					<l n="5" xml:id="song-2-lg-6-l-35">Daz solt dû vermîden,</l>
					<l n="6" xml:id="song-2-lg-6-l-36">ine mac niht erlîden</l>
					<l n="7" xml:id="song-2-lg-6-l-37">selke liebe ân grôzen schaden.</l>
					<l n="8" xml:id="song-2-lg-6-l-38">hilf mir tragen, ich bin ze vil geladen.</l>
				</lg>
				<lg n="II" type="stanza" xml:id="song-2-lg-7">
					<l n="1" xml:id="song-2-lg-7-l-39">Sol daz sîn dîn huote,</l>
					<l n="2" xml:id="song-2-lg-7-l-40">daz dîn ouge mich sô selten siht?</l>
					<l n="3" xml:id="song-2-lg-7-l-41">tuost dû daz ze guote,</l>
					<l n="4" xml:id="song-2-lg-7-l-42">sône wîze ich dir dar umbe niht.</l>
					<l n="5" xml:id="song-2-lg-7-l-43">Sô mît mir daz houbet,</l>
					<l n="6" xml:id="song-2-lg-7-l-44">daz sî dir erloubet,</l>
					<l n="7" xml:id="song-2-lg-7-l-45">und sich nider an mînen fuoz,</l>
					<l n="8" xml:id="song-2-lg-7-l-46">sô dû baz enmügest: daz sî dîn gruoz.</l>
				</lg>
				<lg n="III" type="stanza" xml:id="song-2-lg-8">
					<l n="1" xml:id="song-2-lg-8-l-47">Swanne ichs alle schowe,</l>
					<l n="2" xml:id="song-2-lg-8-l-48">die mir suln von schulden wol behagen,</l>
					<l n="3" xml:id="song-2-lg-8-l-49">sô bist dûz mîn frowe.</l>
					<l n="4" xml:id="song-2-lg-8-l-50">daz mac ich wol âne rüemen sagen.</l>
					<l n="5" xml:id="song-2-lg-8-l-51">Edel unde rîche</l>
					<l n="6" xml:id="song-2-lg-8-l-52">sint si sumelîche,</l>
					<l n="7" xml:id="song-2-lg-8-l-53">daz zuo tragent si hôhen muot:</l>
					<l n="8" xml:id="song-2-lg-8-l-54">lihte sint si bezzer, dû bist guot.</l>
				</lg>
				<lg n="IV" type="stanza" xml:id="song-2-lg-9">
					<l n="1" xml:id="song-2-lg-9-l-55">Frowe, dû versinne</l>
					<l n="2" xml:id="song-2-lg-9-l-56">dich, ob ich dir zihte mære sî.</l>
					<l n="3" xml:id="song-2-lg-9-l-57">eines friundes minne,</l>
					<l n="4" xml:id="song-2-lg-9-l-58">diu ist niht guot, dâ sî ein ander bî.</l>
					<l n="5" xml:id="song-2-lg-9-l-59">Minne entouc niht eine,</l>
					<l n="6" xml:id="song-2-lg-9-l-60">si sol sîn gemeine,</l>
					<l n="7" xml:id="song-2-lg-9-l-61">sô gemeine, daz si gê</l>
					<l n="8" xml:id="song-2-lg-9-l-62">dur zwei herze und durch dekeinez mê.</l>
				</lg>
				<lg n="V" type="stanza" xml:id="song-2-lg-10">
					<l n="1" xml:id="song-2-lg-10-l-63">Sie beginnent alle,</l>
					<l n="2" xml:id="song-2-lg-10-l-64">mîner frouwen füeze nehmen war.</l>
					<l n="3" xml:id="song-2-lg-10-l-65">mitten in dem schalle</l>
					<l n="4" xml:id="song-2-lg-10-l-66">sô sich, frouwe, ouch under wîlen dar.</l>
					<l n="5" xml:id="song-2-lg-10-l-67">Umbe die merkære</l>
					<l n="6" xml:id="song-2-lg-10-l-68">lâ dir sîn unmære:</l>
					<l n="7" xml:id="song-2-lg-10-l-69">den griffe ich wol nâher baz.</l>
					<l n="8" xml:id="song-2-lg-10-l-70">daz versuoche alrêst sô denne daz.</l>
				</lg>
			</div>
			<div n="51" xml:id="song-3" type="song" data-level="1">
				<head>Nement, frowe, disen cranz</head>
				<note xml:id="song-3-note-3" xml:lang="deu-Latn">Cormeau 51</note>
				<lg n="I" type="stanza" xml:id="song-3-lg-11">
					<l n="1" xml:id="song-3-lg-11-l-71">'Nement, frowe, disen cranz',</l>
					<l n="2" xml:id="song-3-lg-11-l-72">alsô sprach ich zeiner wol getânen maget,</l>
					<l n="3" xml:id="song-3-lg-11-l-73">'sô zieret ir den tanz</l>
					<l n="4" xml:id="song-3-lg-11-l-74">mit den schœnen bluomen, als irs ûffe traget.</l>
					<l n="5" xml:id="song-3-lg-11-l-75">Het ich vil edele gesteine,</l>
					<l n="6" xml:id="song-3-lg-11-l-76">daz mües ûf iuwer houbet.</l>
					<l n="7" xml:id="song-3-lg-11-l-77">sênt mîne triuwe, daz ich ez meine.</l>
				</lg>
				<lg n="II" type="stanza" xml:id="song-3-lg-12">
					<l n="1" xml:id="song-3-lg-12-l-78">[ ] Ir sît sô wol getân,</l>
					<l n="2" xml:id="song-3-lg-12-l-79">daz ich iu mîn schappel gerne geben will,</l>
					<l n="3" xml:id="song-3-lg-12-l-80">daz [ ] beste, daz ich hân.</l>
					<l n="4" xml:id="song-3-lg-12-l-81">wîzer unde rôter bluomen weiz ich vil,</l>
					<l n="5" xml:id="song-3-lg-12-l-82">Die stênt sô verre in jener heide.</l>
					<l n="6" xml:id="song-3-lg-12-l-83">dâ si schône entspringent</l>
					<l n="7" xml:id="song-3-lg-12-l-84">und die [ ] vogele singent,</l>
					<l n="8" xml:id="song-3-lg-12-l-85">dâ suln wir si brechen beide.'</l>
				</lg>
				<lg n="III" type="stanza" xml:id="song-3-lg-13">
					<l n="1" xml:id="song-3-lg-13-l-86">Si nam, daz ich ir bôt,</l>
					<l n="2" xml:id="song-3-lg-13-l-87">einem kinde vil gelîch, daz êre hât.</l>
					<l n="3" xml:id="song-3-lg-13-l-88">ir wangen wurden rôt</l>
					<l n="4" xml:id="song-3-lg-13-l-89">same diu rôse, dâ bî der liljen stât,</l>
					<l n="5" xml:id="song-3-lg-13-l-90">Des erschamten sich ir liehten ougen.</l>
					<l n="6" xml:id="song-3-lg-13-l-91">doch neic si mir vil schône.</l>
					<l n="7" xml:id="song-3-lg-13-l-92">daz wart mir ze lône.</l>
					<l n="8" xml:id="song-3-lg-13-l-93">wirt mirs iht mêre, daz trage ich tougen.</l>
				</lg>
				<lg n="IV" type="stanza" xml:id="song-3-lg-14">
					<l n="1" xml:id="song-3-lg-14-l-94">Mich dûhte, daz mir nie</l>
					<l n="2" xml:id="song-3-lg-14-l-95">lieber wurde, danne mir ze muote was.</l>
					<l n="3" xml:id="song-3-lg-14-l-96">die bluomen vielen ie</l>
					<l n="4" xml:id="song-3-lg-14-l-97">von den boumen bî uns nider an daz gras.</l>
					<l n="5" xml:id="song-3-lg-14-l-98">Seht, dô muoste ich von fröiden lachen,</l>
					<l n="6" xml:id="song-3-lg-14-l-99">dô ich sô wunneclîche</l>
					<l n="7" xml:id="song-3-lg-14-l-100">was in troume rîche,</l>
					<l n="8" xml:id="song-3-lg-14-l-101">dô taget ez und muose ich wachen.</l>
				</lg>
				<lg n="V" type="stanza" xml:id="song-3-lg-15">
					<l n="1" xml:id="song-3-lg-15-l-102">Mir ist von ir geschehen,</l>
					<l n="2" xml:id="song-3-lg-15-l-103">daz ich disen sumer allen meiden muoz</l>
					<l n="3" xml:id="song-3-lg-15-l-104">vaste under diu ougen sehen.</l>
					<l n="4" xml:id="song-3-lg-15-l-105">lîhte wirt mir eine, sô ist mir sorgen buoz.</l>
					<l n="5" xml:id="song-3-lg-15-l-106">Waz obe si gêt an disem tanze?</l>
					<l n="6" xml:id="song-3-lg-15-l-107">frowe, dur iuwer güete</l>
					<l n="7" xml:id="song-3-lg-15-l-108">rucket ûf die hüete.</l>
					<l n="8" xml:id="song-3-lg-15-l-109">owê, gesæhe ichs under cranze!</l>
				</lg>
			</div>
		</body>
	</text>
</TEI>