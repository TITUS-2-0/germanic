<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Tristan</title>
				<author>Gottfried von Straßburg</author>
				<respStmt>
					<resp>digitization</resp>
					<name>Thorsten Parchent</name>
					<name>Ralf Schlechtweg-Jahn</name>
					<note>Bayreuth 1999</note>
				</respStmt>
				<respStmt>
					<resp>TITUS version</resp>
					<name>Ralf Schlechtweg-Jahn</name>
					<name>Jost Gippert</name>
					<note>Bayreuth, 2.12.1999 / Frankfurt, 2.3.2003</note>
				</respStmt>
			</titleStmt>
			<editionStmt>
				<edition n="1" />
			</editionStmt>
			<publicationStmt>
				<publisher>Goethe-Universität</publisher>
				<pubPlace>Frankfurt</pubPlace>
				<date>2025</date>
			</publicationStmt>
			<sourceDesc>
				<bibl xml:id="trist">
					<author>
						<name>von Strassburg, Gottfried</name>
					</author>. <date>1980</date>. <title level="m">Tristan</title>. Edited by <editor>
						<name>Rüdiger Krohn</name>
					</editor>. <pubPlace>Stuttgart</pubPlace>: <publisher>Philipp Reclam</publisher>.</bibl>
			</sourceDesc>
		</fileDesc>
		<profileDesc>
			<langUsage>
				<language ident="gmh-Latn-x-middle-high-german">Middle High German</language>
				<language ident="deu-Latn">German</language>
			</langUsage>
		</profileDesc>
	</teiHeader>
	<text xml:lang="gmh-Latn-x-middle-high-german">
		<body>
			<milestone unit="chapter" n="1" xml:id="milestone-1" />
			<label xml:lang="deu-Latn">Prolog</label>
			<lg xml:id="lg-1">
				<l n="1" xml:id="lg-1-l-1">Gedaehte mans ze guote niht,</l>
				<l n="2" xml:id="lg-1-l-2">von dem der werlde guot geschiht,</l>
			</lg>
			<lg xml:id="lg-2">
				<l n="3" xml:id="lg-2-l-3">sô waere ez allez alse niht,</l>
				<l n="4" xml:id="lg-2-l-4">swaz guotes in der werlde geschiht.</l>
			</lg>
			<lg xml:id="lg-3">
				<l n="5" xml:id="lg-3-l-5">Der guote man swaz der in guot</l>
				<l n="6" xml:id="lg-3-l-6">und niwan der werlt ze guote tuot,</l>
			</lg>
			<lg xml:id="lg-4">
				<l n="7" xml:id="lg-4-l-7">swer daz iht anders wan in guot</l>
				<l n="8" xml:id="lg-4-l-8">vernemen wil, der missetuot.</l>
			</lg>
			<lg xml:id="lg-5">
				<l n="9" xml:id="lg-5-l-9">Ich hoere es velschen harte vil,</l>
				<l n="10" xml:id="lg-5-l-10">daz man doch gerne haben wil:</l>
			</lg>
			<lg xml:id="lg-6">
				<l n="11" xml:id="lg-6-l-11">dâ ist des lützelen ze vil,</l>
				<l n="12" xml:id="lg-6-l-12">dâ wil man, des man niene wil.</l>
			</lg>
			<lg xml:id="lg-7">
				<l n="13" xml:id="lg-7-l-13">Ez zimet dem man ze lobene wol,</l>
				<l n="14" xml:id="lg-7-l-14">des er iedoch bedürfen sol,</l>
			</lg>
			<lg xml:id="lg-8">
				<l n="15" xml:id="lg-8-l-15">und lâze ez ime gevallen wol,</l>
				<l n="16" xml:id="lg-8-l-16">die wîle ez ime gevallen sol.</l>
			</lg>
			<lg xml:id="lg-9">
				<l n="17" xml:id="lg-9-l-17">Tiure unde wert ist mir der man,</l>
				<l n="18" xml:id="lg-9-l-18">der guot und übel betrahten kan,</l>
			</lg>
			<lg xml:id="lg-10">
				<l n="19" xml:id="lg-10-l-19">der mich und iegelîchen man</l>
				<l n="20" xml:id="lg-10-l-20">nâch sînem werde erkennen kan.</l>
			</lg>
			<lg xml:id="lg-11">
				<l n="21" xml:id="lg-11-l-21">Êre unde lop diu schepfent list,</l>
				<l n="22" xml:id="lg-11-l-22">dâ list ze lobe geschaffen ist:</l>
			</lg>
			<lg xml:id="lg-12">
				<l n="23" xml:id="lg-12-l-23">swâ er mit lobe geblüemet ist,</l>
				<l n="24" xml:id="lg-12-l-24">dâ blüejet aller slahte list.</l>
			</lg>
			<lg xml:id="lg-13">
				<l n="25" xml:id="lg-13-l-25">Rehte als daz dinc z' unruoche gât,</l>
				<l n="26" xml:id="lg-13-l-26">daz lobes noch êre niene hât,</l>
			</lg>
			<lg xml:id="lg-14">
				<l n="27" xml:id="lg-14-l-27">als liebet daz, daz êre hât</l>
				<l n="28" xml:id="lg-14-l-28">und sînes lobes niht irre gât.</l>
			</lg>
			<lg xml:id="lg-15">
				<l n="29" xml:id="lg-15-l-29">Ir ist sô vil, die des nu pflegent,</l>
				<l n="30" xml:id="lg-15-l-30">daz si daz guote z' übele wegent,</l>
			</lg>
			<lg xml:id="lg-16">
				<l n="31" xml:id="lg-16-l-31">daz übel wider ze guote wegent:</l>
				<l n="32" xml:id="lg-16-l-32">die pflegent niht, si widerpflegent.</l>
			</lg>
			<lg xml:id="lg-17">
				<l n="33" xml:id="lg-17-l-33">Cunst unde nâhe sehender sin</l>
				<l n="34" xml:id="lg-17-l-34">swie wol diu schînen under in,</l>
			</lg>
			<lg xml:id="lg-18">
				<l n="35" xml:id="lg-18-l-35">geherberget nît zuo z' in,</l>
				<l n="36" xml:id="lg-18-l-36">er leschet kunst unde sin.</l>
			</lg>
			<lg xml:id="lg-19">
				<l n="37" xml:id="lg-19-l-37">Hei tugent, wie smal sint dîne stege,</l>
				<l n="38" xml:id="lg-19-l-38">wie kumberlîch sint dîne wege!</l>
			</lg>
			<lg xml:id="lg-20">
				<l n="39" xml:id="lg-20-l-39">die dîne stege, die dîne wege,</l>
				<l n="40" xml:id="lg-20-l-40">wol ime, der si wege unde stege!</l>
			</lg>
			<lg xml:id="lg-21">
				<l n="41" xml:id="lg-21-l-41">Trîbe ich die zît vergebene hin,</l>
				<l n="42" xml:id="lg-21-l-42">sô zîtic ich ze lebene bin,</l>
			</lg>
			<lg xml:id="lg-22">
				<l n="43" xml:id="lg-22-l-43">sône var ich in der werlt sus hin</l>
				<l n="44" xml:id="lg-22-l-44">niht sô gewerldet, alse ich bin.</l>
			</lg>
			<lg xml:id="lg-23">
				<l n="45" xml:id="lg-23-l-45">Ich hân mir eine unmüezekeit</l>
				<l n="46" xml:id="lg-23-l-46">der werlt ze liebe vür geleit</l>
			</lg>
			<lg xml:id="lg-24">
				<l n="47" xml:id="lg-24-l-47">und edelen herzen z' einer hage,</l>
				<l n="48" xml:id="lg-24-l-48">den herzen, den ich herze trage,</l>
			</lg>
			<lg xml:id="lg-25">
				<l n="49" xml:id="lg-25-l-49">der werlde, in die mîn herze siht.</l>
				<l n="50" xml:id="lg-25-l-50">ine meine ir aller werlde niht</l>
			</lg>
			<lg xml:id="lg-26">
				<l n="51" xml:id="lg-26-l-51">als die, von der ich hoere sagen,</l>
				<l n="52" xml:id="lg-26-l-52">diu keine swaere enmüge getragen</l>
			</lg>
			<lg xml:id="lg-27">
				<l n="53" xml:id="lg-27-l-53">und niwan in vröuden welle sweben.</l>
				<l n="54" xml:id="lg-27-l-54">die lâze ouch got mit vröuden leben!</l>
			</lg>
			<lg xml:id="lg-28">
				<l n="55" xml:id="lg-28-l-55">Der werlde und diseme lebene</l>
				<l n="56" xml:id="lg-28-l-56">enkumt mîn rede niht ebene.</l>
			</lg>
			<lg xml:id="lg-29">
				<l n="57" xml:id="lg-29-l-57">ir leben und mînez zweient sich.</l>
				<l n="58" xml:id="lg-29-l-58">ein ander werlt die meine ich,</l>
			</lg>
			<lg xml:id="lg-30">
				<l n="59" xml:id="lg-30-l-59">diu samet in eime herzen treit</l>
				<l n="60" xml:id="lg-30-l-60">ir süeze sûr, ir liebez leit,</l>
			</lg>
			<lg xml:id="lg-31">
				<l n="61" xml:id="lg-31-l-61">ir herzeliep, ir senede nôt,</l>
				<l n="62" xml:id="lg-31-l-62">ir liebez leben, ir leiden tôt,</l>
			</lg>
			<lg xml:id="lg-32">
				<l n="63" xml:id="lg-32-l-63">ir lieben tôt, ir leidez leben.</l>
				<l n="64" xml:id="lg-32-l-64">dem lebene sî mîn leben ergeben,</l>
			</lg>
			<lg xml:id="lg-33">
				<l n="65" xml:id="lg-33-l-65">der werlt wil ich gewerldet wesen,</l>
				<l n="66" xml:id="lg-33-l-66">mit ir verderben oder genesen.</l>
			</lg>
			<lg xml:id="lg-34">
				<l n="67" xml:id="lg-34-l-67">ich bin mit ir biz her beliben</l>
				<l n="68" xml:id="lg-34-l-68">und hân mit ir die tage vertriben,</l>
			</lg>
			<lg xml:id="lg-35">
				<l n="69" xml:id="lg-35-l-69">die mir ûf nâhe gêndem leben</l>
				<l n="70" xml:id="lg-35-l-70">lêre unde geleite solten geben:</l>
			</lg>
			<lg xml:id="lg-36">
				<l n="71" xml:id="lg-36-l-71">der hân ich mîne unmüezekeit</l>
				<l n="72" xml:id="lg-36-l-72">ze kurzewîle vür geleit,</l>
			</lg>
			<lg xml:id="lg-37">
				<l n="73" xml:id="lg-37-l-73">daz sî mit mînem maere</l>
				<l n="74" xml:id="lg-37-l-74">ir nâhe gênde swaere</l>
			</lg>
			<lg xml:id="lg-38">
				<l n="75" xml:id="lg-38-l-75">ze halber senfte bringe,</l>
				<l n="76" xml:id="lg-38-l-76">ir nôt dâ mite geringe.</l>
			</lg>
			<lg xml:id="lg-39">
				<l n="77" xml:id="lg-39-l-77">wan swer des iht vor ougen hât,</l>
				<l n="78" xml:id="lg-39-l-78">dâ mite der muot z' unmuoze gât,</l>
			</lg>
			<lg xml:id="lg-40">
				<l n="79" xml:id="lg-40-l-79">daz entsorget sorgehaften muot,</l>
				<l n="80" xml:id="lg-40-l-80">daz ist ze herzesorgen guot.</l>
			</lg>
			<lg xml:id="lg-41">
				<l n="81" xml:id="lg-41-l-81">ir aller volge diu ist dar an :</l>
				<l n="82" xml:id="lg-41-l-82">swâ sô der müezege man</l>
			</lg>
			<lg xml:id="lg-42">
				<l n="83" xml:id="lg-42-l-83">mit senedem schaden sî überladen,</l>
				<l n="84" xml:id="lg-42-l-84">dâ mêre muoze seneden schaden.</l>
			</lg>
			<lg xml:id="lg-43">
				<l n="85" xml:id="lg-43-l-85">bî senedem leide müezekeit,</l>
				<l n="86" xml:id="lg-43-l-86">dâ wahset iemer senede leit.</l>
			</lg>
			<lg xml:id="lg-44">
				<l n="87" xml:id="lg-44-l-87">durch daz ist guot, swer herzeclage</l>
				<l n="88" xml:id="lg-44-l-88">und senede nôt ze herzen trage,</l>
			</lg>
			<lg xml:id="lg-45">
				<l n="89" xml:id="lg-45-l-89">daz er mit allem ruoche</l>
				<l n="90" xml:id="lg-45-l-90">dem lîbe unmuoze suoche.</l>
			</lg>
			<lg xml:id="lg-46">
				<l n="91" xml:id="lg-46-l-91">dâ mite sô müezeget der muot</l>
				<l n="92" xml:id="lg-46-l-92">und ist dem muote ein michel guot;</l>
			</lg>
			<lg xml:id="lg-47">
				<l n="93" xml:id="lg-47-l-93">und gerâte ich niemer doch dar an,</l>
				<l n="94" xml:id="lg-47-l-94">daz iemer liebe gernde man</l>
			</lg>
			<lg xml:id="lg-48">
				<l n="95" xml:id="lg-48-l-95">dekeine solhe unmuoze im neme,</l>
				<l n="96" xml:id="lg-48-l-96">diu reiner liebe missezeme:</l>
			</lg>
			<lg xml:id="lg-49">
				<l n="97" xml:id="lg-49-l-97">ein senelîchez maere</l>
				<l n="98" xml:id="lg-49-l-98">daz trîbe ein senedaere</l>
			</lg>
			<lg xml:id="lg-50">
				<l n="99" xml:id="lg-50-l-99">mit herzen und mit munde</l>
				<l n="100" xml:id="lg-50-l-100">und senfte sô die stunde.</l>
			</lg>
			<lg xml:id="lg-51">
				<l n="101" xml:id="lg-51-l-101">Nû ist aber einer jehe ze vil,</l>
				<l n="102" xml:id="lg-51-l-102">der ich vil nâch gevolgen wil:</l>
			</lg>
			<lg xml:id="lg-52">
				<l n="103" xml:id="lg-52-l-103">der senede muot sô der ie mê</l>
				<l n="104" xml:id="lg-52-l-104">mit seneden maeren umbe gê,</l>
			</lg>
			<lg xml:id="lg-53">
				<l n="105" xml:id="lg-53-l-105">sô sîner swaere ie mêre sî.</l>
				<l n="106" xml:id="lg-53-l-106">der selben jehe der stüende ich bî,</l>
			</lg>
			<lg xml:id="lg-54">
				<l n="107" xml:id="lg-54-l-107">wan ein dinc, daz mir widerstât:</l>
				<l n="108" xml:id="lg-54-l-108">swer inneclîche liebe hât,</l>
			</lg>
			<lg xml:id="lg-55">
				<l n="109" xml:id="lg-55-l-109">doch ez im wê von herzen tuo,</l>
				<l n="110" xml:id="lg-55-l-110">daz herze stêt doch ie dar zuo.</l>
			</lg>
			<lg xml:id="lg-56">
				<l n="111" xml:id="lg-56-l-111">der inneclîche minnen muot,</l>
				<l n="112" xml:id="lg-56-l-112">sô der in sîner senegluot</l>
			</lg>
			<lg xml:id="lg-57">
				<l n="113" xml:id="lg-57-l-113">ie mêre und mêre brinnet,</l>
				<l n="114" xml:id="lg-57-l-114">sô er ie sêrer minnet.</l>
			</lg>
			<lg xml:id="lg-58">
				<l n="115" xml:id="lg-58-l-115">diz leit ist liebes alse vol,</l>
				<l n="116" xml:id="lg-58-l-116">daz übel daz tuot sô herzewol,</l>
			</lg>
			<lg xml:id="lg-59">
				<l n="117" xml:id="lg-59-l-117">daz es kein edele herze enbirt,</l>
				<l n="118" xml:id="lg-59-l-118">sît ez hie von geherzet wirt.</l>
			</lg>
			<lg xml:id="lg-60">
				<l n="119" xml:id="lg-60-l-119">ich weiz es wârez alse den tôt</l>
				<l n="120" xml:id="lg-60-l-120">und erkenne ez bî der selben nôt:</l>
			</lg>
			<lg xml:id="lg-61">
				<l n="121" xml:id="lg-61-l-121">der edele senedaere</l>
				<l n="122" xml:id="lg-61-l-122">der minnet senediu maere.</l>
			</lg>
			<lg xml:id="lg-62">
				<l n="123" xml:id="lg-62-l-123">von diu swer seneder maere ger,</l>
				<l n="124" xml:id="lg-62-l-124">der envar niht verrer danne her.</l>
			</lg>
			<lg xml:id="lg-63">
				<l n="125" xml:id="lg-63-l-125">ich wil in wol bemaeren</l>
				<l n="126" xml:id="lg-63-l-126">von edelen senedaeren,</l>
			</lg>
			<lg xml:id="lg-64">
				<l n="127" xml:id="lg-64-l-127">die reiner sene wol tâten schîn:</l>
				<l n="128" xml:id="lg-64-l-128">ein senedaere unde ein senedaerîn,</l>
			</lg>
			<lg xml:id="lg-65">
				<l n="129" xml:id="lg-65-l-129">ein man ein wîp, ein wîp ein man,</l>
				<l n="130" xml:id="lg-65-l-130">Tristan Isolt, Isolt Tristan.</l>
			</lg>
			<lg xml:id="lg-66">
				<l n="131" xml:id="lg-66-l-131">Ich weiz wol, ir ist vil gewesen,</l>
				<l n="132" xml:id="lg-66-l-132">die von Tristande hânt gelesen;</l>
			</lg>
			<lg xml:id="lg-67">
				<l n="133" xml:id="lg-67-l-133">und ist ir doch niht vil gewesen,</l>
				<l n="134" xml:id="lg-67-l-134">die von im rehte haben gelesen.</l>
			</lg>
			<lg xml:id="lg-68">
				<l n="135" xml:id="lg-68-l-135">Tuon aber ich diu gelîche nuo</l>
				<l n="136" xml:id="lg-68-l-136">und schepfe mîniu wort dar zuo,</l>
			</lg>
			<lg xml:id="lg-69">
				<l n="137" xml:id="lg-69-l-137">daz mir ir iegelîches sage</l>
				<l n="138" xml:id="lg-69-l-138">von disem maere missehage,</l>
			</lg>
			<lg xml:id="lg-70">
				<l n="139" xml:id="lg-70-l-139">so wirbe ich anders, danne ich sol.</l>
				<l n="140" xml:id="lg-70-l-140">ich entuon es niht: sî sprâchen wol</l>
			</lg>
			<lg xml:id="lg-71">
				<l n="141" xml:id="lg-71-l-141">und niwan ûz edelem muote</l>
				<l n="142" xml:id="lg-71-l-142">mir unde der werlt ze guote.</l>
			</lg>
			<lg xml:id="lg-72">
				<l n="143" xml:id="lg-72-l-143">binamen si tâten ez in guot.</l>
				<l n="144" xml:id="lg-72-l-144">und swaz der man in guot getuot,</l>
			</lg>
			<lg xml:id="lg-73">
				<l n="145" xml:id="lg-73-l-145">daz ist ouch guot und wol getân.</l>
				<l n="146" xml:id="lg-73-l-146">aber als ich gesprochen hân,</l>
			</lg>
		</body>
	</text>
</TEI>