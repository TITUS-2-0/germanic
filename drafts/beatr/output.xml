<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Beatrijs</title>
				<author>Unknown</author>
				<respStmt>
					<resp>TEI version</resp>
					<name>Florian Matter</name>
				</respStmt>
			</titleStmt>
			<publicationStmt>
				<publisher>Goethe University</publisher>
				<pubPlace>Frankfurt</pubPlace>
				<date when="2025-01-10">2025-01-10</date>
				<availability>
					<licence target="https://creativecommons.org/licenses/by-nc-sa/4.0/">This dataset is licensed under a Creative Commons Attribution-NonCommercial-ShareAlike 4.0 International License.</licence>
					<p>Preferred citation: <note type="citation">Digital version of Beatrijs by Unknown (unreleased). 2025-01-10. By: Florian Matter. In: Carling, Gerd &amp; Jost Gippert (2025). TITUS 2.0. Frankfurt: Goethe University.</note>
					</p>
				</availability>
				<idno type="version">unreleased</idno>
			</publicationStmt>
			<sourceDesc>
				<p>Missing metadata</p>
			</sourceDesc>
		</fileDesc>
		<profileDesc>
			<langUsage>
				<language ident="dum-Latn">Middle Dutch</language>
			</langUsage>
		</profileDesc>
	</teiHeader>
	<text xml:lang="dum-Latn">
		<body>
			<div n="(1)" xml:id="chapter-1" type="chapter" data-level="1">
				<div n="1" xml:id="chapter-1-verse-1" type="verse" data-level="2">Van dichten comt mi \ cleine bate. /</div>
				<div n="2" xml:id="chapter-1-verse-2" type="verse" data-level="2">Die liede \ raden mi dat ict late</div>
				<div n="3" xml:id="chapter-1-verse-3" type="verse" data-level="2">Ende minen sin niet \ en vertare.</div>
				<div n="4" xml:id="chapter-1-verse-4" type="verse" data-level="2">M[aer] om die doghet van hare,</div>
				<div n="5" xml:id="chapter-1-verse-5" type="verse" data-level="2">Die moeder en[de] maghet es bleuen,</div>
				<div n="6" xml:id="chapter-1-verse-6" type="verse" data-level="2">Hebbic een scone mieracle op heue[n],</div>
				<div n="7" xml:id="chapter-1-verse-7" type="verse" data-level="2">Die god sond[er] twiuel toghede</div>
				<div n="8" xml:id="chapter-1-verse-8" type="verse" data-level="2">Marien teren, diene soghede.</div>
				<div n="9" xml:id="chapter-1-verse-9" type="verse" data-level="2">Jc wille beghinne[n] va[n] ere nonne[n]</div>
				<div n="10" xml:id="chapter-1-verse-10" type="verse" data-level="2">Een ghedichte. God moet mi onne[n]</div>
				<div n="11" xml:id="chapter-1-verse-11" type="verse" data-level="2">Dat ic die poente moet wel gerake[n]</div>
				<div n="12" xml:id="chapter-1-verse-12" type="verse" data-level="2">En[de] een goet ende d[aer] af maken,</div>
				<div n="13" xml:id="chapter-1-verse-13" type="verse" data-level="2">Volcomelijc na der waerheide</div>
				<div n="14" xml:id="chapter-1-verse-14" type="verse" data-level="2">Als mi broed[er] ghijsbrecht seide,</div>
				<div n="15" xml:id="chapter-1-verse-15" type="verse" data-level="2">Een begheuen willemijn.</div>
				<div n="16" xml:id="chapter-1-verse-16" type="verse" data-level="2">Hi vant in de boeke sijn;</div>
				<div n="17" xml:id="chapter-1-verse-17" type="verse" data-level="2">Hi was een out ghedaghet man.</div>
				<div n="18" xml:id="chapter-1-verse-18" type="verse" data-level="2">Die non[n]e daer ic af began</div>
				<div n="19" xml:id="chapter-1-verse-19" type="verse" data-level="2">Was houesche en[de] subtijl van zeden.</div>
				<div n="20" xml:id="chapter-1-verse-20" type="verse" data-level="2">Men vint ghene, noch heden</div>
				<div n="21" xml:id="chapter-1-verse-21" type="verse" data-level="2">Die haer ghelijct, ic wane,</div>
				<div n="22" xml:id="chapter-1-verse-22" type="verse" data-level="2">Van zeden ende van ghedane.</div>
				<div n="23" xml:id="chapter-1-verse-23" type="verse" data-level="2">Dat ic prisede hare lede,</div>
				<div n="24" xml:id="chapter-1-verse-24" type="verse" data-level="2">Sonderlinghe h[aer] scoenhede,</div>
				<div n="25" xml:id="chapter-1-verse-25" type="verse" data-level="2">Dat een dinc dat niet en dochte.</div>
				<div n="26" xml:id="chapter-1-verse-26" type="verse" data-level="2">Jc wille v segghe[n] va[n] wat ambochte</div>
				<div n="27" xml:id="chapter-1-verse-27" type="verse" data-level="2">Si plach te wesen langhen tijt</div>
				<div n="28" xml:id="chapter-1-verse-28" type="verse" data-level="2">Jnt cloester d[aer] si droech abijt:</div>
				<div n="29" xml:id="chapter-1-verse-29" type="verse" data-level="2">Costersse was si daer,</div>
				<div n="30" xml:id="chapter-1-verse-30" type="verse" data-level="2">Dat seggic v al ouer waer.</div>
				<div n="31" xml:id="chapter-1-verse-31" type="verse" data-level="2">Sine was lat no traghe</div>
				<div n="32" xml:id="chapter-1-verse-32" type="verse" data-level="2">No bi nachte no bi daghe;</div>
				<div n="33" xml:id="chapter-1-verse-33" type="verse" data-level="2">Si was snel te haren werke:</div>
				<div n="34" xml:id="chapter-1-verse-34" type="verse" data-level="2">Si plach te ludene in die kerke,</div>
				<div n="35" xml:id="chapter-1-verse-35" type="verse" data-level="2">Si ghereide tlicht en[de] ornament</div>
				<div n="36" xml:id="chapter-1-verse-36" type="verse" data-level="2">En[de] dede op staen alt couent.</div>
			</div>
			<div n="(2)" xml:id="chapter-2" type="chapter" data-level="1">
				<div n="37" xml:id="chapter-2-verse-37" type="verse" data-level="2">Dese ioffrouwe en was n[iet] sond[er]</div>
				<div n="38" xml:id="chapter-2-verse-38" type="verse" data-level="2">Der mi[n]nen, die g[roe]t wond[er]</div>
				<div n="39" xml:id="chapter-2-verse-39" type="verse" data-level="2">Pleecht te werken acht[er] lande.</div>
				<div n="40" xml:id="chapter-2-verse-40" type="verse" data-level="2">Bi wilen comter af scande,</div>
				<div n="41" xml:id="chapter-2-verse-41" type="verse" data-level="2">Quale, toren, wedermoet;</div>
				<div n="42" xml:id="chapter-2-verse-42" type="verse" data-level="2">Bi wilen bliscap en[de] goet.</div>
				<div n="43" xml:id="chapter-2-verse-43" type="verse" data-level="2">Den wisen maect si oec soe ries</div>
				<div n="44" xml:id="chapter-2-verse-44" type="verse" data-level="2">Dat hi moet bliuen int v[er]lies,</div>
				<div n="45" xml:id="chapter-2-verse-45" type="verse" data-level="2">Eest hem lief{t} ofte leet.</div>
				<div n="46" xml:id="chapter-2-verse-46" type="verse" data-level="2">Si dwingt sulke[n], dat hine weet</div>
				<div n="47" xml:id="chapter-2-verse-47" type="verse" data-level="2">Weder spreken ofte swighen</div>
				<div n="48" xml:id="chapter-2-verse-48" type="verse" data-level="2">D[aer] hi loen af waent ghecrighe[n].</div>
				<div n="49" xml:id="chapter-2-verse-49" type="verse" data-level="2">Meneghe worpt si onder voet,</div>
				<div n="50" xml:id="chapter-2-verse-50" type="verse" data-level="2">Die op staet alst h[aer] dunct goet.</div>
				<div n="51" xml:id="chapter-2-verse-51" type="verse" data-level="2">Minne maect sulken milde</div>
				<div n="52" xml:id="chapter-2-verse-52" type="verse" data-level="2">Die lieuer sine ghifte[n] hilde</div>
				<div n="53" xml:id="chapter-2-verse-53" type="verse" data-level="2">Dade hijt niet bider mi[n]nen rade.</div>
				<div n="54" xml:id="chapter-2-verse-54" type="verse" data-level="2">Noch vintme[n] liede soe ghestade:</div>
				<div n="55" xml:id="chapter-2-verse-55" type="verse" data-level="2">Wat si hebben g[roe]t oft clene,</div>
				<div n="56" xml:id="chapter-2-verse-56" type="verse" data-level="2">Dat he[n] die mi[n]ne gheeft ghemene:</div>
				<div n="57" xml:id="chapter-2-verse-57" type="verse" data-level="2">Welde, bliscap ende rouwe;</div>
				<div n="58" xml:id="chapter-2-verse-58" type="verse" data-level="2">Selke mi[n]ne hetic ghetrouwe.</div>
				<div n="59" xml:id="chapter-2-verse-59" type="verse" data-level="2">Jn constu niet gheseggen als</div>
				<div n="60" xml:id="chapter-2-verse-60" type="verse" data-level="2">Hoe uele gheluux en[de] ongheuals</div>
				<div n="61" xml:id="chapter-2-verse-61" type="verse" data-level="2">Vt[er] mi[n]nen beken ronnen.</div>
				<div n="62" xml:id="chapter-2-verse-62" type="verse" data-level="2">Hier o[m]me en darfme[n] n[iet] v[er]onne[n]</div>
				<div n="63" xml:id="chapter-2-verse-63" type="verse" data-level="2">D[er] no[n]nen, dat si n[iet] en conste ontgae[n]</div>
				<div n="64" xml:id="chapter-2-verse-64" type="verse" data-level="2">Der mi[n]nen diese hilt gheuaen;</div>
				<div n="65" xml:id="chapter-2-verse-65" type="verse" data-level="2">Wa[n]t die duuel altoes begheert</div>
				<div n="66" xml:id="chapter-2-verse-66" type="verse" data-level="2">De[n] me[n]sche te becorne en[d]e n[iet] en cesseert</div>
				<div n="67" xml:id="chapter-2-verse-67" type="verse" data-level="2">Dach en[de] nacht, spade en[de] vroe,</div>
				<div n="68" xml:id="chapter-2-verse-68" type="verse" data-level="2">Hi doeter sine macht toe.</div>
				<div n="69" xml:id="chapter-2-verse-69" type="verse" data-level="2">Met quaden listen als hi wel conde</div>
				<div n="70" xml:id="chapter-2-verse-70" type="verse" data-level="2">Becordise m[et] vleeschelik[er] sonde,</div>
				<div n="71" xml:id="chapter-2-verse-71" type="verse" data-level="2">Die no[n]ne, dat si steruen waende.</div>
				<div n="72" xml:id="chapter-2-verse-72" type="verse" data-level="2">Gode bat si ende v[er]maende,</div>
				<div n="73" xml:id="chapter-2-verse-73" type="verse" data-level="2">Dat hise troeste dore sine ghenade[n].</div>
				<div n="74" xml:id="chapter-2-verse-74" type="verse" data-level="2">Si sprac: 'Jc ben soe v[er]laden</div>
				<div n="75" xml:id="chapter-2-verse-75" type="verse" data-level="2">Met stark[er] mi[n]nen en[de] ghewont, -</div>
				<div n="76" xml:id="chapter-2-verse-76" type="verse" data-level="2">Dat weet hi dient al es cont,</div>
				<div n="77" xml:id="chapter-2-verse-77" type="verse" data-level="2">Die niet en es v[er]holen, -</div>
				<div n="78" xml:id="chapter-2-verse-78" type="verse" data-level="2">Dat mi die cranch[ei]t sal doen dole[n].</div>
				<div n="79" xml:id="chapter-2-verse-79" type="verse" data-level="2">Jc moet leiden een and[er] leuen:</div>
				<div n="80" xml:id="chapter-2-verse-80" type="verse" data-level="2">Dit abijt moetic begheuen.'</div>
			</div>
			<div n="(3)" xml:id="chapter-3" type="chapter" data-level="1">
				<div n="81" xml:id="chapter-3-verse-81" type="verse" data-level="2">Nv hoert hoeter na v[er]ghinc.</div>
				<div n="82" xml:id="chapter-3-verse-82" type="verse" data-level="2">Si sende om den ionghelinc,</div>
				<div n="83" xml:id="chapter-3-verse-83" type="verse" data-level="2">D[aer] si toe hadde grote lieue,</div>
				<div n="84" xml:id="chapter-3-verse-84" type="verse" data-level="2">Oetmoedelijc met enen brieue,</div>
				<div n="85" xml:id="chapter-3-verse-85" type="verse" data-level="2">Dat hi saen te hare quame;</div>
				<div n="86" xml:id="chapter-3-verse-86" type="verse" data-level="2">D[aer] laghe ane sine vrame.</div>
				<div n="87" xml:id="chapter-3-verse-87" type="verse" data-level="2">Die bode ghinc d[aer] de ionghelinc was:</div>
				<div n="88" xml:id="chapter-3-verse-88" type="verse" data-level="2">Hi nam den brief ende las,</div>
				<div n="89" xml:id="chapter-3-verse-89" type="verse" data-level="2">Die hem sende sijn vriendinne;</div>
				<div n="90" xml:id="chapter-3-verse-90" type="verse" data-level="2">Doe was hi blide in sinen sinne;</div>
				<div n="91" xml:id="chapter-3-verse-91" type="verse" data-level="2">Hi haestem te comen daer.</div>
				<div n="92" xml:id="chapter-3-verse-92" type="verse" data-level="2">Sint dat si out waren .xij. iaer</div>
				<div n="93" xml:id="chapter-3-verse-93" type="verse" data-level="2">Dwanc die mi[n]ne dese twee,</div>
				<div n="94" xml:id="chapter-3-verse-94" type="verse" data-level="2">Dat si dogheden menech wee.</div>
			</div>
			<div n="(4)" xml:id="chapter-4" type="chapter" data-level="1">
				<div n="95" xml:id="chapter-4-verse-95" type="verse" data-level="2">Hi reet soe hi ierst mochte</div>
				<div n="96" xml:id="chapter-4-verse-96" type="verse" data-level="2">Ten cloester, d[aer] hise sochte.</div>
				<div n="97" xml:id="chapter-4-verse-97" type="verse" data-level="2">Hi ghinc sitten voer tfensterkijn</div>
				<div n="98" xml:id="chapter-4-verse-98" type="verse" data-level="2">Ende soude gheerne, mocht sijn,</div>
				<div n="99" xml:id="chapter-4-verse-99" type="verse" data-level="2">Sijn lief spreken ende sien.</div>
				<div n="100" xml:id="chapter-4-verse-100" type="verse" data-level="2">Niet langhe en merde si na dien.</div>
				<div n="101" xml:id="chapter-4-verse-101" type="verse" data-level="2">Si quam en[de] woudene vanden</div>
				<div n="102" xml:id="chapter-4-verse-102" type="verse" data-level="2">Vor tfensterkijn, dat m[et] ysere[n] bande[n]</div>
				<div n="103" xml:id="chapter-4-verse-103" type="verse" data-level="2">Dwers en[de] lanx was beulochten.</div>
				<div n="104" xml:id="chapter-4-verse-104" type="verse" data-level="2">Menech weruen si v[er]sochten,</div>
				<div n="105" xml:id="chapter-4-verse-105" type="verse" data-level="2">Daer hi sat buten en[de] si binnen,</div>
				<div n="106" xml:id="chapter-4-verse-106" type="verse" data-level="2">Beuaen met alsoe stark[er] mi[n]nen.</div>
				<div n="107" xml:id="chapter-4-verse-107" type="verse" data-level="2">Si saten soe een langhe stonde,</div>
				<div n="108" xml:id="chapter-4-verse-108" type="verse" data-level="2">Dat ict ghesegghen n[iet] en conde</div>
				<div n="109" xml:id="chapter-4-verse-109" type="verse" data-level="2">Hoe dicke v[er]wandelde hare blye.</div>
				<div n="110" xml:id="chapter-4-verse-110" type="verse" data-level="2">'Ay mi', seitsi, 'aymie,</div>
				<div n="111" xml:id="chapter-4-verse-111" type="verse" data-level="2">V[er]coren lief, mi es soe wee;</div>
				<div n="112" xml:id="chapter-4-verse-112" type="verse" data-level="2">Sprect ieghe[n] mi een wort oft twee</div>
				<div n="113" xml:id="chapter-4-verse-113" type="verse" data-level="2">Dat mi therte conforteert.</div>
				<div n="114" xml:id="chapter-4-verse-114" type="verse" data-level="2">Jc ben, die troest ane v begheert.</div>
				<div n="115" xml:id="chapter-4-verse-115" type="verse" data-level="2">D[er] mi[n]ne[n] strael stect mi int h[er]te,</div>
				<div n="116" xml:id="chapter-4-verse-116" type="verse" data-level="2">Dat ic doghe grote smerte.</div>
				<div n="117" xml:id="chapter-4-verse-117" type="verse" data-level="2">Jn mach ne[m]mermeer v[er]hoghen,</div>
				<div n="118" xml:id="chapter-4-verse-118" type="verse" data-level="2">Lief, ghi en hebbet wt ghetoghen.'</div>
			</div>
			<div n="(5)" xml:id="chapter-5" type="chapter" data-level="1">
				<div n="119" xml:id="chapter-5-verse-119" type="verse" data-level="2">Hi antworde met sinne:</div>
				<div n="120" xml:id="chapter-5-verse-120" type="verse" data-level="2">'Ghi wet wel, lieue vriendinne,</div>
				<div n="121" xml:id="chapter-5-verse-121" type="verse" data-level="2">Dat wi langhe hebben ghedragen</div>
				<div n="122" xml:id="chapter-5-verse-122" type="verse" data-level="2">Minne al onsen daghen;</div>
				<div n="123" xml:id="chapter-5-verse-123" type="verse" data-level="2">Wi en hadden nye soe uele rusten,</div>
				<div n="124" xml:id="chapter-5-verse-124" type="verse" data-level="2">Dat wi ons eens ondercusten.</div>
				<div n="125" xml:id="chapter-5-verse-125" type="verse" data-level="2">Vrouwe venus, die godinne,</div>
				<div n="126" xml:id="chapter-5-verse-126" type="verse" data-level="2">Die dit brachte in onsen sinne,</div>
				<div n="127" xml:id="chapter-5-verse-127" type="verse" data-level="2">Moete god, onse here, v[er]doemen,</div>
				<div n="128" xml:id="chapter-5-verse-128" type="verse" data-level="2">Dat si twee soe scoen bloemen</div>
				<div n="129" xml:id="chapter-5-verse-129" type="verse" data-level="2">Doet v[er]ualuen en[de] bederuen.</div>
				<div n="130" xml:id="chapter-5-verse-130" type="verse" data-level="2">Constic wel ane v v[er]weruen</div>
				<div n="131" xml:id="chapter-5-verse-131" type="verse" data-level="2">En[de] ghi dabijt wout ned[er] leggen,</div>
				<div n="132" xml:id="chapter-5-verse-132" type="verse" data-level="2">En[de] mi ene[n] sekeren tijt seggen,</div>
				<div n="133" xml:id="chapter-5-verse-133" type="verse" data-level="2">Hoe ic v vte mochte leiden,</div>
				<div n="134" xml:id="chapter-5-verse-134" type="verse" data-level="2">Jc woude riden en[de] ghereiden</div>
				<div n="135" xml:id="chapter-5-verse-135" type="verse" data-level="2">Goede cleder, diere van wullen,</div>
				<div n="136" xml:id="chapter-5-verse-136" type="verse" data-level="2">En[de] die met bonten doen vullen:</div>
				<div n="137" xml:id="chapter-5-verse-137" type="verse" data-level="2">Mantel, roc en[de] sercoet.</div>
				<div n="138" xml:id="chapter-5-verse-138" type="verse" data-level="2">Jn begheue v te ghere noet.</div>
				<div n="139" xml:id="chapter-5-verse-139" type="verse" data-level="2">Met v willic mi auentueren:</div>
				<div n="140" xml:id="chapter-5-verse-140" type="verse" data-level="2">Lief, leet, tsuete metten sueren.</div>
				<div n="141" xml:id="chapter-5-verse-141" type="verse" data-level="2">Nemt te pande mijn trouwe.'</div>
				<div n="142" xml:id="chapter-5-verse-142" type="verse" data-level="2">'V[er]corne vrient', sp[ra]c die ioncfrouwe,</div>
				<div n="143" xml:id="chapter-5-verse-143" type="verse" data-level="2">'Die willic gherne van v ontfaen,</div>
				<div n="144" xml:id="chapter-5-verse-144" type="verse" data-level="2">Ende met v soe verre gaen,</div>
				<div n="145" xml:id="chapter-5-verse-145" type="verse" data-level="2">Dat niemen en sal wete[n] i[n] dit couent</div>
				<div n="146" xml:id="chapter-5-verse-146" type="verse" data-level="2">W[er]waert dat wi sijn bewent.</div>
				<div n="147" xml:id="chapter-5-verse-147" type="verse" data-level="2">Van tauont, ouer .viij. nachte,</div>
				<div n="148" xml:id="chapter-5-verse-148" type="verse" data-level="2">Comt en[de] nemt mijns wachte</div>
				<div n="149" xml:id="chapter-5-verse-149" type="verse" data-level="2">D[ae]r buten inden vergier,</div>
				<div n="150" xml:id="chapter-5-verse-150" type="verse" data-level="2">Onder enen eglentier:</div>
				<div n="151" xml:id="chapter-5-verse-151" type="verse" data-level="2">Wacht d[aer] mijns; ic come wt</div>
				<div n="152" xml:id="chapter-5-verse-152" type="verse" data-level="2">En[de] wille wesen uwe bruut,</div>
				<div n="153" xml:id="chapter-5-verse-153" type="verse" data-level="2">Te varen d[aer] ghi begheert,</div>
				<div n="154" xml:id="chapter-5-verse-154" type="verse" data-level="2">En si dat mi siecheit deert</div>
				<div n="155" xml:id="chapter-5-verse-155" type="verse" data-level="2">Ocht saken die mi sijn te swaer,</div>
				<div n="156" xml:id="chapter-5-verse-156" type="verse" data-level="2">Jc come sekerlike daer;</div>
				<div n="157" xml:id="chapter-5-verse-157" type="verse" data-level="2">En[de] ic begheert van v sere,</div>
				<div n="158" xml:id="chapter-5-verse-158" type="verse" data-level="2">Dat ghi d[aer] comt, lieue ionch[er]e.'</div>
			</div>
			<div n="(6)" xml:id="chapter-6" type="chapter" data-level="1">
				<div n="159" xml:id="chapter-6-verse-159" type="verse" data-level="2">Dit gheloefde elc anderen.</div>
				<div n="160" xml:id="chapter-6-verse-160" type="verse" data-level="2">Hi nam orlof en[de] ghinc wandere[n]</div>
				<div n="161" xml:id="chapter-6-verse-161" type="verse" data-level="2">D[aer] sijn rosside ghesadelt stoet.</div>
				<div n="162" xml:id="chapter-6-verse-162" type="verse" data-level="2">Hi satter op metter spoet</div>
				<div n="163" xml:id="chapter-6-verse-163" type="verse" data-level="2">En[de] reet wech sinen telt</div>
				<div n="164" xml:id="chapter-6-verse-164" type="verse" data-level="2">Ter stat w[aer]t ouer een velt.</div>
				<div n="165" xml:id="chapter-6-verse-165" type="verse" data-level="2">Sijns lieues hi niet en v[er]gat.</div>
				<div n="166" xml:id="chapter-6-verse-166" type="verse" data-level="2">Sand[er]s daghes ghinc hi in die stat;</div>
				<div n="167" xml:id="chapter-6-verse-167" type="verse" data-level="2">Hi cochte blau ende scaerlaken,</div>
				<div n="168" xml:id="chapter-6-verse-168" type="verse" data-level="2">Daer hi af dede maken</div>
				<div n="169" xml:id="chapter-6-verse-169" type="verse" data-level="2">Mantele en[de] caproen groet</div>
				<div n="170" xml:id="chapter-6-verse-170" type="verse" data-level="2">Ende roc ende sorcoet</div>
				<div n="171" xml:id="chapter-6-verse-171" type="verse" data-level="2">En[de] na recht gheuoedert wel.</div>
				<div n="172" xml:id="chapter-6-verse-172" type="verse" data-level="2">Niemen en sach beter vel</div>
				<div n="173" xml:id="chapter-6-verse-173" type="verse" data-level="2">Ond[er] v[ro]uwen cledere draghen;</div>
				<div n="174" xml:id="chapter-6-verse-174" type="verse" data-level="2">Si prijsdent alle, diet saghen.</div>
				<div n="175" xml:id="chapter-6-verse-175" type="verse" data-level="2">Messe, gordele en[de] almoniere</div>
				<div n="176" xml:id="chapter-6-verse-176" type="verse" data-level="2">Cochti haer goet en[de] diere,</div>
				<div n="177" xml:id="chapter-6-verse-177" type="verse" data-level="2">Huuen, vingherline van goude</div>
				<div n="178" xml:id="chapter-6-verse-178" type="verse" data-level="2">En[de] chierheit menechfoude.</div>
				<div n="179" xml:id="chapter-6-verse-179" type="verse" data-level="2">Om al die chierheit dede hi proeue[n]</div>
				<div n="180" xml:id="chapter-6-verse-180" type="verse" data-level="2">Die eneg[er] bruut soude behoeuen.</div>
				<div n="181" xml:id="chapter-6-verse-181" type="verse" data-level="2">Met hem nam hi .vc. pont</div>
				<div n="182" xml:id="chapter-6-verse-182" type="verse" data-level="2">Ende voer in ere avonstont</div>
				<div n="183" xml:id="chapter-6-verse-183" type="verse" data-level="2">Heymelike buten der stede;</div>
				<div n="184" xml:id="chapter-6-verse-184" type="verse" data-level="2">Al dat scoenheide voerdi mede</div>
				<div n="185" xml:id="chapter-6-verse-185" type="verse" data-level="2">Wel ghetorst op sijn paert,</div>
				<div n="186" xml:id="chapter-6-verse-186" type="verse" data-level="2">En[de] voer alsoe ten cloest[er]e w[aer]t,</div>
				<div n="187" xml:id="chapter-6-verse-187" type="verse" data-level="2">Daer si seide inden v[er]gier,</div>
				<div n="188" xml:id="chapter-6-verse-188" type="verse" data-level="2">Onder enen eglentier.</div>
				<div n="189" xml:id="chapter-6-verse-189" type="verse" data-level="2">Hi ghinc sitten ned[er] int cruut,</div>
				<div n="190" xml:id="chapter-6-verse-190" type="verse" data-level="2">Tote sijn lief soude comen wt.</div>
			</div>
			<div n="(7)" xml:id="chapter-7" type="chapter" data-level="1">
				<div n="191" xml:id="chapter-7-verse-191" type="verse" data-level="2">Van hem latic nv die tale</div>
				<div n="192" xml:id="chapter-7-verse-192" type="verse" data-level="2">En[de] segghe v vand[er] scoend[er] smale.</div>
				<div n="193" xml:id="chapter-7-verse-193" type="verse" data-level="2">Vore midd[er]nacht lude si mettine.</div>
				<div n="194" xml:id="chapter-7-verse-194" type="verse" data-level="2">Die mi[n]ne dede h[aer] grote pine.</div>
				<div n="195" xml:id="chapter-7-verse-195" type="verse" data-level="2">Als mettene[n] waren ghesongen</div>
				<div n="196" xml:id="chapter-7-verse-196" type="verse" data-level="2">Beide van ouden en[de] van iongen,</div>
				<div n="197" xml:id="chapter-7-verse-197" type="verse" data-level="2">Die daer waren int couent,</div>
				<div n="198" xml:id="chapter-7-verse-198" type="verse" data-level="2">En[de] si weder waren ghewent</div>
				<div n="199" xml:id="chapter-7-verse-199" type="verse" data-level="2">Opten dormter al ghemene,</div>
				<div n="200" xml:id="chapter-7-verse-200" type="verse" data-level="2">Bleef si inden coer allene</div>
				<div n="201" xml:id="chapter-7-verse-201" type="verse" data-level="2">En[de] si sprac haer ghebede,</div>
				<div n="202" xml:id="chapter-7-verse-202" type="verse" data-level="2">Alsi te voren dicke dede.</div>
				<div n="203" xml:id="chapter-7-verse-203" type="verse" data-level="2">Si knielde voerden outaer</div>
				<div n="204" xml:id="chapter-7-verse-204" type="verse" data-level="2">En[de] sprac met groten vaer:</div>
				<div n="205" xml:id="chapter-7-verse-205" type="verse" data-level="2">'Maria, moeder, soete name,</div>
				<div n="206" xml:id="chapter-7-verse-206" type="verse" data-level="2">Nv en mach minen lichame</div>
				<div n="207" xml:id="chapter-7-verse-207" type="verse" data-level="2">Niet langher in dabijt gheduren.</div>
				<div n="208" xml:id="chapter-7-verse-208" type="verse" data-level="2">Ghi kint wel in allen vren</div>
				<div n="209" xml:id="chapter-7-verse-209" type="verse" data-level="2">Smenschen herte en[de] sijn wesen.</div>
				<div n="210" xml:id="chapter-7-verse-210" type="verse" data-level="2">Jc hebbe gheuast en[de] ghelesen</div>
				<div n="211" xml:id="chapter-7-verse-211" type="verse" data-level="2">En[de] ghenomen discipline;</div>
				<div n="212" xml:id="chapter-7-verse-212" type="verse" data-level="2">Hets al om niet dat ic pine.</div>
				<div n="213" xml:id="chapter-7-verse-213" type="verse" data-level="2">Minne worpt mi ond[er] voet</div>
				<div n="214" xml:id="chapter-7-verse-214" type="verse" data-level="2">Dat ic der werelt dienen moet.</div>
				<div n="215" xml:id="chapter-7-verse-215" type="verse" data-level="2">Alsoe waerlike als ghi, here lieue,</div>
				<div n="216" xml:id="chapter-7-verse-216" type="verse" data-level="2">Wort ghehanghe[n] tussche[n] .ij. dieue</div>
				<div n="217" xml:id="chapter-7-verse-217" type="verse" data-level="2">En[d]e aent cruce wort gherecket,</div>
				<div n="218" xml:id="chapter-7-verse-218" type="verse" data-level="2">En[d]e ghi lazaruse verwecket,</div>
				<div n="219" xml:id="chapter-7-verse-219" type="verse" data-level="2">D[aer] hi lach inden graue doet,</div>
				<div n="220" xml:id="chapter-7-verse-220" type="verse" data-level="2">Soe moetti kinnen mine[n] noet</div>
				<div n="221" xml:id="chapter-7-verse-221" type="verse" data-level="2">En[de] mine mesdaet mi v[er]gheuen;</div>
				<div n="222" xml:id="chapter-7-verse-222" type="verse" data-level="2">Jc moet in sware[n] sonde[n] sneuen.'</div>
			</div>
			<div n="(8)" xml:id="chapter-8" type="chapter" data-level="1">
				<div n="223" xml:id="chapter-8-verse-223" type="verse" data-level="2">Na desen ghinc si vten core</div>
				<div n="224" xml:id="chapter-8-verse-224" type="verse" data-level="2">Teene[n] beelde, daer si vore</div>
				<div n="225" xml:id="chapter-8-verse-225" type="verse" data-level="2">Knielde en[de] sprac hare ghebede,</div>
				<div n="226" xml:id="chapter-8-verse-226" type="verse" data-level="2">D[aer] maria stont ter stede.</div>
				<div n="227" xml:id="chapter-8-verse-227" type="verse" data-level="2">Si riep: 'Maria, onuersaghet,</div>
				<div n="228" xml:id="chapter-8-verse-228" type="verse" data-level="2">Jc hebbe v nach(t) en[de] dach geclagh[et]</div>
				<div n="229" xml:id="chapter-8-verse-229" type="verse" data-level="2">Ontfermelike mijn v[er]noy,</div>
				<div n="230" xml:id="chapter-8-verse-230" type="verse" data-level="2">En[de] mi en es niet te bat een hoy.</div>
				<div n="231" xml:id="chapter-8-verse-231" type="verse" data-level="2">Jc werde mijns sins te male quijt,</div>
				<div n="232" xml:id="chapter-8-verse-232" type="verse" data-level="2">Bliuic langher in dit abijt.'</div>
				<div n="233" xml:id="chapter-8-verse-233" type="verse" data-level="2">Die couel toech si vte al daer</div>
				<div n="234" xml:id="chapter-8-verse-234" type="verse" data-level="2">En[de] leidse op onser v[ro]uwe[n] outaer.</div>
				<div n="235" xml:id="chapter-8-verse-235" type="verse" data-level="2">Doen dede si vte hare scoen.</div>
				<div n="236" xml:id="chapter-8-verse-236" type="verse" data-level="2">Nv hoert, watsi sal doen!</div>
				<div n="237" xml:id="chapter-8-verse-237" type="verse" data-level="2">Die slotele vander sacristien</div>
				<div n="238" xml:id="chapter-8-verse-238" type="verse" data-level="2">Hinc si voer dat beelde marien;</div>
				<div n="239" xml:id="chapter-8-verse-239" type="verse" data-level="2">En[de] ict segt v ouer waer</div>
				<div n="240" xml:id="chapter-8-verse-240" type="verse" data-level="2">Waer o[m]me dat sise hinc al daer:</div>
				<div n="241" xml:id="chapter-8-verse-241" type="verse" data-level="2">Ofmense te priemtide sochte,</div>
				<div n="242" xml:id="chapter-8-verse-242" type="verse" data-level="2">Datmense best d[aer] vinden mochte.</div>
				<div n="243" xml:id="chapter-8-verse-243" type="verse" data-level="2">Hets wel recht in alder tijt,</div>
				<div n="244" xml:id="chapter-8-verse-244" type="verse" data-level="2">Wie vore marien beelde lijt,</div>
				<div n="245" xml:id="chapter-8-verse-245" type="verse" data-level="2">Dat hi sijn oghen derw[aer]t sla</div>
				<div n="246" xml:id="chapter-8-verse-246" type="verse" data-level="2">Ende segge 'Aue', eer hi ga,</div>
				<div n="247" xml:id="chapter-8-verse-247" type="verse" data-level="2">'Aue maria'; d[aer] o[m]me si ghedinct,</div>
				<div n="248" xml:id="chapter-8-verse-248" type="verse" data-level="2">W[aer] o[m]me dat si die slotel d[aer] hinc.</div>
			</div>
			<div n="(9)" xml:id="chapter-9" type="chapter" data-level="1">
				<div n="249" xml:id="chapter-9-verse-249" type="verse" data-level="2">Nv ghinc si dane[n] dorden noet</div>
				<div n="250" xml:id="chapter-9-verse-250" type="verse" data-level="2">Met enen pels al bloet,</div>
				<div n="251" xml:id="chapter-9-verse-251" type="verse" data-level="2">Daer si een dore wiste,</div>
				<div n="252" xml:id="chapter-9-verse-252" type="verse" data-level="2">Die si ontsloet met liste,</div>
				<div n="253" xml:id="chapter-9-verse-253" type="verse" data-level="2">En[de] ghincker heymelijc vut,</div>
				<div n="254" xml:id="chapter-9-verse-254" type="verse" data-level="2">Stillekine sonder gheluut.</div>
				<div n="255" xml:id="chapter-9-verse-255" type="verse" data-level="2">Jnden v[er]gier quam si met vare.</div>
				<div n="256" xml:id="chapter-9-verse-256" type="verse" data-level="2">Die iongelinc w[er]t haers gheware.</div>
				<div n="257" xml:id="chapter-9-verse-257" type="verse" data-level="2">Hi seide: 'Lief, en verueert v niet,</div>
				<div n="258" xml:id="chapter-9-verse-258" type="verse" data-level="2">Hets v vrient, dat ghi hier siet.'</div>
				<div n="259" xml:id="chapter-9-verse-259" type="verse" data-level="2">Doe[n] si beide te samen quamen,</div>
				<div n="260" xml:id="chapter-9-verse-260" type="verse" data-level="2">Si begonste hare te scamen,</div>
				<div n="261" xml:id="chapter-9-verse-261" type="verse" data-level="2">Om dat si in enen pels stoet,</div>
				<div n="262" xml:id="chapter-9-verse-262" type="verse" data-level="2">Bloets hoeft en[de] baruoet.</div>
				<div n="263" xml:id="chapter-9-verse-263" type="verse" data-level="2">Doen seidi: 'Wel scone lichame,</div>
				<div n="264" xml:id="chapter-9-verse-264" type="verse" data-level="2">V soe waren bat bequame</div>
				<div n="265" xml:id="chapter-9-verse-265" type="verse" data-level="2">Scone ghewaden en[de] goede cleder.</div>
				<div n="266" xml:id="chapter-9-verse-266" type="verse" data-level="2">Hebter mi om niet te leder,</div>
				<div n="267" xml:id="chapter-9-verse-267" type="verse" data-level="2">Jc salse v gheuen sciere.'</div>
				<div n="268" xml:id="chapter-9-verse-268" type="verse" data-level="2">Doe[n] ghinge[n] si ond[er] de[n] eglentiere,</div>
				<div n="269" xml:id="chapter-9-verse-269" type="verse" data-level="2">En[de] alles, dies si behoeft,</div>
				<div n="270" xml:id="chapter-9-verse-270" type="verse" data-level="2">Des gaf hi hare ghenoech.</div>
				<div n="271" xml:id="chapter-9-verse-271" type="verse" data-level="2">Hi gaf haer cleder twee paer;</div>
				<div n="272" xml:id="chapter-9-verse-272" type="verse" data-level="2">Blau waest, dat si aen dede daer,</div>
				<div n="273" xml:id="chapter-9-verse-273" type="verse" data-level="2">Wel ghescepen int gheuoech.</div>
				<div n="274" xml:id="chapter-9-verse-274" type="verse" data-level="2">Vriendelike hi op haer loech.</div>
				<div n="275" xml:id="chapter-9-verse-275" type="verse" data-level="2">Hi seide: 'Lief, dit hemelblau</div>
				<div n="276" xml:id="chapter-9-verse-276" type="verse" data-level="2">Staet v bat dan dede dat grau.'</div>
				<div n="277" xml:id="chapter-9-verse-277" type="verse" data-level="2">Twee cousen toech si ane</div>
				<div n="278" xml:id="chapter-9-verse-278" type="verse" data-level="2">Ende twee scoen cordewane,</div>
				<div n="279" xml:id="chapter-9-verse-279" type="verse" data-level="2">Die hare uele bat stonden</div>
				<div n="280" xml:id="chapter-9-verse-280" type="verse" data-level="2">Dan scoen die waren ghebonden.</div>
				<div n="281" xml:id="chapter-9-verse-281" type="verse" data-level="2">Hoet cleder van witter ziden</div>
				<div n="282" xml:id="chapter-9-verse-282" type="verse" data-level="2">Gaf hi hare te dien tiden,</div>
				<div n="283" xml:id="chapter-9-verse-283" type="verse" data-level="2">Die si op haer hoeft hinc.</div>
				<div n="284" xml:id="chapter-9-verse-284" type="verse" data-level="2">Doen cussese die ionghelinc</div>
				<div n="285" xml:id="chapter-9-verse-285" type="verse" data-level="2">Vriendelike aen haren mont.</div>
				<div n="286" xml:id="chapter-9-verse-286" type="verse" data-level="2">He[m] dochte, d[aer] si voer he[m] stont,</div>
				<div n="287" xml:id="chapter-9-verse-287" type="verse" data-level="2">Dat die dach verclaerde.</div>
				<div n="288" xml:id="chapter-9-verse-288" type="verse" data-level="2">Haestelike ghinc hi tsine[n] paerde;</div>
				<div n="289" xml:id="chapter-9-verse-289" type="verse" data-level="2">Hi settese voer he[m] int ghereide.</div>
				<div n="290" xml:id="chapter-9-verse-290" type="verse" data-level="2">Dus voren si henen beide</div>
				<div n="291" xml:id="chapter-9-verse-291" type="verse" data-level="2">Soe verre, dat began te daghen,</div>
				<div n="292" xml:id="chapter-9-verse-292" type="verse" data-level="2">Dat si he[n] nyemen volghe[n] en saghe[n].</div>
				<div n="293" xml:id="chapter-9-verse-293" type="verse" data-level="2">Doen begant te lichtene int oest.</div>
				<div n="294" xml:id="chapter-9-verse-294" type="verse" data-level="2">Si seide: 'God, alder werelt troest,</div>
				<div n="295" xml:id="chapter-9-verse-295" type="verse" data-level="2">Nv moeti ons bewaren!</div>
				<div n="296" xml:id="chapter-9-verse-296" type="verse" data-level="2">Jc sie den dach v[er]claren.</div>
				<div n="297" xml:id="chapter-9-verse-297" type="verse" data-level="2">Waric met v niet comen wt,</div>
				<div n="298" xml:id="chapter-9-verse-298" type="verse" data-level="2">Jc soude prime hebbe[n] gheluut,</div>
				<div n="299" xml:id="chapter-9-verse-299" type="verse" data-level="2">Als ic wilen was ghewone</div>
				<div n="300" xml:id="chapter-9-verse-300" type="verse" data-level="2">Jnden cloester van religione.</div>
				<div n="301" xml:id="chapter-9-verse-301" type="verse" data-level="2">Jc ducht, mi die vaert sal rouwe[n]:</div>
				<div n="302" xml:id="chapter-9-verse-302" type="verse" data-level="2">Die werelt hout soe cleine trouwe,</div>
				<div n="303" xml:id="chapter-9-verse-303" type="verse" data-level="2">Al hebbic mi ghekeert daer an;</div>
				<div n="304" xml:id="chapter-9-verse-304" type="verse" data-level="2">Si slacht den losen coman</div>
				<div n="305" xml:id="chapter-9-verse-305" type="verse" data-level="2">Die vingherline van formine</div>
				<div n="306" xml:id="chapter-9-verse-306" type="verse" data-level="2">V[er]coept voer guldine.'</div>
			</div>
			<div n="(10)" xml:id="chapter-10" type="chapter" data-level="1">
				<div n="307" xml:id="chapter-10-verse-307" type="verse" data-level="2">Ay, wat segdi, suuerlike!</div>
				<div n="308" xml:id="chapter-10-verse-308" type="verse" data-level="2">Ocht ic v e[m]mermeer beswike</div>
				<div n="309" xml:id="chapter-10-verse-309" type="verse" data-level="2">Soe moete mi god scinden!</div>
				<div n="310" xml:id="chapter-10-verse-310" type="verse" data-level="2">Waer dat wi ons bewinden,</div>
				<div n="311" xml:id="chapter-10-verse-311" type="verse" data-level="2">Jn scede van v te ghere noet,</div>
				<div n="312" xml:id="chapter-10-verse-312" type="verse" data-level="2">Ons en scede die bitter doet!</div>
				<div n="313" xml:id="chapter-10-verse-313" type="verse" data-level="2">Hoe mach v aen mi twien?</div>
				<div n="314" xml:id="chapter-10-verse-314" type="verse" data-level="2">Ghi en hebt aen mi niet v[er]sien</div>
				<div n="315" xml:id="chapter-10-verse-315" type="verse" data-level="2">Dat ic v fel was ofte loes.</div>
				<div n="316" xml:id="chapter-10-verse-316" type="verse" data-level="2">Sint dat ic v ierst vercoes</div>
				<div n="317" xml:id="chapter-10-verse-317" type="verse" data-level="2">En haddic niet in minen sinne</div>
				<div n="318" xml:id="chapter-10-verse-318" type="verse" data-level="2">Ghedaen een keyserinne;</div>
				<div n="319" xml:id="chapter-10-verse-319" type="verse" data-level="2">Op dat ic haers werdech ware,</div>
				<div n="320" xml:id="chapter-10-verse-320" type="verse" data-level="2">Lief, en liete v niet om hare!</div>
				<div n="321" xml:id="chapter-10-verse-321" type="verse" data-level="2">Des moghedi seker wesen!</div>
				<div n="322" xml:id="chapter-10-verse-322" type="verse" data-level="2">Jc vore met ons vte ghelesen</div>
				<div n="323" xml:id="chapter-10-verse-323" type="verse" data-level="2">.V.c. pont wit seluerijn;</div>
				<div n="324" xml:id="chapter-10-verse-324" type="verse" data-level="2">Daer seldi, lief, vrouwe af sijn,</div>
				<div n="325" xml:id="chapter-10-verse-325" type="verse" data-level="2">Al varen wi in vremde lande,</div>
				<div n="326" xml:id="chapter-10-verse-326" type="verse" data-level="2">Wine deruen v[er]teren ghene pande</div>
				<div n="327" xml:id="chapter-10-verse-327" type="verse" data-level="2">Binnen desen seuen iaren.'</div>
				<div n="328" xml:id="chapter-10-verse-328" type="verse" data-level="2">Dus quame[n] se den telt gheuaren</div>
				<div n="329" xml:id="chapter-10-verse-329" type="verse" data-level="2">Smorgens aen een foreest,</div>
				<div n="330" xml:id="chapter-10-verse-330" type="verse" data-level="2">D[aer] die voghele hadden feest.</div>
				<div n="331" xml:id="chapter-10-verse-331" type="verse" data-level="2">Si maecten soe groet ghescal,</div>
				<div n="332" xml:id="chapter-10-verse-332" type="verse" data-level="2">Datment hoerde ouer al;</div>
				<div n="333" xml:id="chapter-10-verse-333" type="verse" data-level="2">Elc sanc na der naturen sine.</div>
				<div n="334" xml:id="chapter-10-verse-334" type="verse" data-level="2">D[aer] stonden scone bloemkine</div>
				<div n="335" xml:id="chapter-10-verse-335" type="verse" data-level="2">Op dat groene velt ontploken,</div>
				<div n="336" xml:id="chapter-10-verse-336" type="verse" data-level="2">Die scone waren en[de] suete roke[n].</div>
				<div n="337" xml:id="chapter-10-verse-337" type="verse" data-level="2">Die locht was claer en[de] scone.</div>
				<div n="338" xml:id="chapter-10-verse-338" type="verse" data-level="2">D[aer] stonden vele rechte bome,</div>
				<div n="339" xml:id="chapter-10-verse-339" type="verse" data-level="2">Die ghelouert waren rike.</div>
				<div n="340" xml:id="chapter-10-verse-340" type="verse" data-level="2">Die ionghelinc sach op die suu[er]like</div>
				<div n="341" xml:id="chapter-10-verse-341" type="verse" data-level="2">D[aer] hi ghestade mi[n]ne toe droech.</div>
				<div n="342" xml:id="chapter-10-verse-342" type="verse" data-level="2">Hi seide: 'Lief, waert v gheuoech,</div>
				<div n="343" xml:id="chapter-10-verse-343" type="verse" data-level="2">Wi souden beeten en[de] bloeme[n] lesen;</div>
				<div n="344" xml:id="chapter-10-verse-344" type="verse" data-level="2">Het dunct mi hier scone wesen.</div>
				<div n="345" xml:id="chapter-10-verse-345" type="verse" data-level="2">Laat ons spelen d[er] minne[n] spel.'</div>
				<div n="346" xml:id="chapter-10-verse-346" type="verse" data-level="2">'Wat segdi', sprac si, 'dorper fel!</div>
				<div n="347" xml:id="chapter-10-verse-347" type="verse" data-level="2">Soudic beeten op tfelt</div>
				<div n="348" xml:id="chapter-10-verse-348" type="verse" data-level="2">Ghelijc ene[n] wiue, die wint ghelt</div>
				<div n="349" xml:id="chapter-10-verse-349" type="verse" data-level="2">Dorperlijc met haren lichame?</div>
				<div n="350" xml:id="chapter-10-verse-350" type="verse" data-level="2">Seker soe haddic cleine scame!</div>
				<div n="351" xml:id="chapter-10-verse-351" type="verse" data-level="2">Dit en ware v niet ghesciet,</div>
				<div n="352" xml:id="chapter-10-verse-352" type="verse" data-level="2">Waerdi van dorp[er]s aerde niet!</div>
				<div n="353" xml:id="chapter-10-verse-353" type="verse" data-level="2">Jc mach mi bedinken onsochte.</div>
				<div n="354" xml:id="chapter-10-verse-354" type="verse" data-level="2">Godsat hebdi diet sochte!</div>
				<div n="355" xml:id="chapter-10-verse-355" type="verse" data-level="2">Swighet meer deser talen</div>
				<div n="356" xml:id="chapter-10-verse-356" type="verse" data-level="2">En[de] hoert die voghele inden dalen,</div>
				<div n="357" xml:id="chapter-10-verse-357" type="verse" data-level="2">Hoe si singhe[n] en[de] he[m] v[er]vroyen.</div>
				<div n="358" xml:id="chapter-10-verse-358" type="verse" data-level="2">Die tijt sal v te min v[er]noyen.</div>
				<div n="359" xml:id="chapter-10-verse-359" type="verse" data-level="2">Alsic bi v ben, al naect,</div>
				<div n="360" xml:id="chapter-10-verse-360" type="verse" data-level="2">Op een bedde wel ghemaect,</div>
				<div n="361" xml:id="chapter-10-verse-361" type="verse" data-level="2">Soe doet al dat v ghenoecht</div>
				<div n="362" xml:id="chapter-10-verse-362" type="verse" data-level="2">En[de] dat uwer herten voeght.</div>
				<div n="363" xml:id="chapter-10-verse-363" type="verse" data-level="2">Jc hebs in mijn herte toren</div>
				<div n="364" xml:id="chapter-10-verse-364" type="verse" data-level="2">Dat ghijt mi heden leit te voren.'</div>
			</div>
			<div n="(11)" xml:id="chapter-11" type="chapter" data-level="1">
				<div n="365" xml:id="chapter-11-verse-365" type="verse" data-level="2">Hi seide: 'Lief, en belgh[et] v niet,</div>
				<div n="366" xml:id="chapter-11-verse-366" type="verse" data-level="2">Het dede venus, diet mi riet.</div>
				<div n="367" xml:id="chapter-11-verse-367" type="verse" data-level="2">God gheue mi scande en[de] plaghe</div>
				<div n="368" xml:id="chapter-11-verse-368" type="verse" data-level="2">Ochtic v e[m]mermeer ghewaghe!'</div>
				<div n="369" xml:id="chapter-11-verse-369" type="verse" data-level="2">Si seide: 'Jc v[er]gheeft v dan.</div>
				<div n="370" xml:id="chapter-11-verse-370" type="verse" data-level="2">Ghi sijt mijn troest voer alle man</div>
				<div n="371" xml:id="chapter-11-verse-371" type="verse" data-level="2">Die leuen onder den trone.</div>
				<div n="372" xml:id="chapter-11-verse-372" type="verse" data-level="2">Al leuede absolon, die scone,</div>
				<div n="373" xml:id="chapter-11-verse-373" type="verse" data-level="2">En[de] ic des wel seker ware</div>
				<div n="374" xml:id="chapter-11-verse-374" type="verse" data-level="2">Met hem te leuene .m. iare</div>
				<div n="375" xml:id="chapter-11-verse-375" type="verse" data-level="2">Jn weelden ende in rusten,</div>
				<div n="376" xml:id="chapter-11-verse-376" type="verse" data-level="2">Jn liets mi niet ghecusten.</div>
				<div n="377" xml:id="chapter-11-verse-377" type="verse" data-level="2">Lief, ic hebbe v soe vercoren,</div>
				<div n="378" xml:id="chapter-11-verse-378" type="verse" data-level="2">Men mocht mi dat n[iet] legghe[n] vore[n],</div>
				<div n="379" xml:id="chapter-11-verse-379" type="verse" data-level="2">Dat ic uwes soude vergheten.</div>
				<div n="380" xml:id="chapter-11-verse-380" type="verse" data-level="2">Waric in hemelrike gheseten</div>
				<div n="381" xml:id="chapter-11-verse-381" type="verse" data-level="2">Ende ghi hier in ertrike,</div>
				<div n="382" xml:id="chapter-11-verse-382" type="verse" data-level="2">Jc quame tot v sekerlike!</div>
				<div n="383" xml:id="chapter-11-verse-383" type="verse" data-level="2">Ay god, latet onghewroken</div>
				<div n="384" xml:id="chapter-11-verse-384" type="verse" data-level="2">Dat ic dullijc hebbe ghesproken!</div>
				<div n="385" xml:id="chapter-11-verse-385" type="verse" data-level="2">Die minste bliscap in hemelrike</div>
				<div n="386" xml:id="chapter-11-verse-386" type="verse" data-level="2">En es hier ghere vrouden ghelike:</div>
				<div n="387" xml:id="chapter-11-verse-387" type="verse" data-level="2">D[aer] es die minste soe volmaect,</div>
				<div n="388" xml:id="chapter-11-verse-388" type="verse" data-level="2">Datter zielen niet en smaect</div>
				<div n="389" xml:id="chapter-11-verse-389" type="verse" data-level="2">Dan gode te mi[n]nen sonder inde.</div>
				<div n="390" xml:id="chapter-11-verse-390" type="verse" data-level="2">Al erdsche dinc es ellinde;</div>
				<div n="391" xml:id="chapter-11-verse-391" type="verse" data-level="2">Si en doegh[et] niet een haer</div>
				<div n="392" xml:id="chapter-11-verse-392" type="verse" data-level="2">Jeghen die minste die es daer.</div>
				<div n="393" xml:id="chapter-11-verse-393" type="verse" data-level="2">Diere om pine[n] die sijn vroet;</div>
				<div n="394" xml:id="chapter-11-verse-394" type="verse" data-level="2">Al eest, dat ic dolen moet</div>
				<div n="395" xml:id="chapter-11-verse-395" type="verse" data-level="2">Ende mi te groten sonden keren,</div>
				<div n="396" xml:id="chapter-11-verse-396" type="verse" data-level="2">Dore v, lieue, scone ionch[er]e.'</div>
			</div>
			<div n="(12)" xml:id="chapter-12" type="chapter" data-level="1">
				<div n="397" xml:id="chapter-12-verse-397" type="verse" data-level="2">Dus hadden si tale en[de] wed[er]tale.</div>
				<div n="398" xml:id="chapter-12-verse-398" type="verse" data-level="2">Si reden berch ende dale.</div>
				<div n="399" xml:id="chapter-12-verse-399" type="verse" data-level="2">Jn can v niet ghesegghen wel</div>
				<div n="400" xml:id="chapter-12-verse-400" type="verse" data-level="2">Wat tusschen he[n] tween gheuel.</div>
				<div n="401" xml:id="chapter-12-verse-401" type="verse" data-level="2">Si voren alsoe voert</div>
				<div n="402" xml:id="chapter-12-verse-402" type="verse" data-level="2">Tes si quamen in een poert,</div>
				<div n="403" xml:id="chapter-12-verse-403" type="verse" data-level="2">Die scone stont in enen dale.</div>
				<div n="404" xml:id="chapter-12-verse-404" type="verse" data-level="2">D[aer] soe bequamt he[n] wale,</div>
				<div n="405" xml:id="chapter-12-verse-405" type="verse" data-level="2">Dat siere bleuen der iaren seuen</div>
				<div n="406" xml:id="chapter-12-verse-406" type="verse" data-level="2">En[de] waren in v[er]weenden leuen</div>
				<div n="407" xml:id="chapter-12-verse-407" type="verse" data-level="2">Met ghenuechten van lichamen,</div>
				<div n="408" xml:id="chapter-12-verse-408" type="verse" data-level="2">En[de] wonnen .ij. kind[er] tsamen.</div>
				<div n="409" xml:id="chapter-12-verse-409" type="verse" data-level="2">D[aer], na den seuen iaren,</div>
				<div n="410" xml:id="chapter-12-verse-410" type="verse" data-level="2">Alse die pe[n]ninghe v[er]teert waren,</div>
				<div n="411" xml:id="chapter-12-verse-411" type="verse" data-level="2">Moesten si teren vanden pande,</div>
				<div n="412" xml:id="chapter-12-verse-412" type="verse" data-level="2">Die si brachten vten lande.</div>
				<div n="413" xml:id="chapter-12-verse-413" type="verse" data-level="2">Cleder, scoenheit en[de] paerde</div>
				<div n="414" xml:id="chapter-12-verse-414" type="verse" data-level="2">V[er]cochten si te haluer warde</div>
				<div n="415" xml:id="chapter-12-verse-415" type="verse" data-level="2">En[de] brochtent al ouer saen.</div>
				<div n="416" xml:id="chapter-12-verse-416" type="verse" data-level="2">Doen en wisten si wat bestaen.</div>
				<div n="417" xml:id="chapter-12-verse-417" type="verse" data-level="2">Si en conste ghene[n] roc spinnen</div>
				<div n="418" xml:id="chapter-12-verse-418" type="verse" data-level="2">D[aer] si met mochte winnen.</div>
				<div n="419" xml:id="chapter-12-verse-419" type="verse" data-level="2">Die tijt w[er]t inden lande diere</div>
				<div n="420" xml:id="chapter-12-verse-420" type="verse" data-level="2">Van spisen, van wine en[de] van biere</div>
				<div n="421" xml:id="chapter-12-verse-421" type="verse" data-level="2">En[de] van al datmen eten mochte.</div>
				<div n="422" xml:id="chapter-12-verse-422" type="verse" data-level="2">Dies he[n] w[er]t te moede onsochte.</div>
				<div n="423" xml:id="chapter-12-verse-423" type="verse" data-level="2">Si waren he[n] lieuer uele doet,</div>
				<div n="424" xml:id="chapter-12-verse-424" type="verse" data-level="2">Dan si hadden ghebeden broet.</div>
				<div n="425" xml:id="chapter-12-verse-425" type="verse" data-level="2">Die aermoede maecte een ghesceet</div>
				<div n="426" xml:id="chapter-12-verse-426" type="verse" data-level="2">Tusschen he[n] beide[n], al waest he[n] leet.</div>
				<div n="427" xml:id="chapter-12-verse-427" type="verse" data-level="2">Aende[n] man ghebrac dierste trouwe;</div>
				<div n="428" xml:id="chapter-12-verse-428" type="verse" data-level="2">Hi lietse d[aer] in groten rouwe</div>
				<div n="429" xml:id="chapter-12-verse-429" type="verse" data-level="2">Ende voer te sinen lande weder.</div>
				<div n="430" xml:id="chapter-12-verse-430" type="verse" data-level="2">Si en sache[m] m[et] oghen nye zeder.</div>
				<div n="431" xml:id="chapter-12-verse-431" type="verse" data-level="2">D[aer] bleuen met hare ghinder</div>
				<div n="432" xml:id="chapter-12-verse-432" type="verse" data-level="2">Twee vter maten scone kinder.</div>
			</div>
			<div n="(13)" xml:id="chapter-13" type="chapter" data-level="1">
				<div n="433" xml:id="chapter-13-verse-433" type="verse" data-level="2">Sj sp[ra]c: 'Hets mi comen soe,</div>
				<div n="434" xml:id="chapter-13-verse-434" type="verse" data-level="2">Dat ic duchte spade en[de] vroe.</div>
				<div n="435" xml:id="chapter-13-verse-435" type="verse" data-level="2">Jc ben in uele doghens bleuen.</div>
				<div n="436" xml:id="chapter-13-verse-436" type="verse" data-level="2">Die ghene heeft mi begheuen</div>
				<div n="437" xml:id="chapter-13-verse-437" type="verse" data-level="2">D[aer] ic mi trouwen toe v[er]liet.</div>
				<div n="438" xml:id="chapter-13-verse-438" type="verse" data-level="2">Maria, vrouwe, oft ghi ghebiet,</div>
				<div n="439" xml:id="chapter-13-verse-439" type="verse" data-level="2">Bidt vore mi en[de] mine .ij. ionghere</div>
				<div n="440" xml:id="chapter-13-verse-440" type="verse" data-level="2">Dat wi n[iet] en steruen van hongh[er]e.</div>
				<div n="441" xml:id="chapter-13-verse-441" type="verse" data-level="2">Wat salic doen, elendech wijf!</div>
				<div n="442" xml:id="chapter-13-verse-442" type="verse" data-level="2">Jc moet beide ziele ende lijf</div>
				<div n="443" xml:id="chapter-13-verse-443" type="verse" data-level="2">Beulecken met sondeghen daden.</div>
				<div n="444" xml:id="chapter-13-verse-444" type="verse" data-level="2">Maria, v[ro]uwe, staet mi in staden!</div>
				<div n="445" xml:id="chapter-13-verse-445" type="verse" data-level="2">Al constic enen roc spinnen</div>
				<div n="446" xml:id="chapter-13-verse-446" type="verse" data-level="2">Jn mochter niet met winnen</div>
				<div n="447" xml:id="chapter-13-verse-447" type="verse" data-level="2">Jn tween weken een broet.</div>
				<div n="448" xml:id="chapter-13-verse-448" type="verse" data-level="2">Jc moet gaen dorden noet</div>
				<div n="449" xml:id="chapter-13-verse-449" type="verse" data-level="2">Buten der stat op tfelt</div>
				<div n="450" xml:id="chapter-13-verse-450" type="verse" data-level="2">En[de] winne[n] met mine[n] lichame ghelt,</div>
				<div n="451" xml:id="chapter-13-verse-451" type="verse" data-level="2">D[aer] ic met mach copen spise.</div>
				<div n="452" xml:id="chapter-13-verse-452" type="verse" data-level="2">Jn mach in ghere wise</div>
				<div n="453" xml:id="chapter-13-verse-453" type="verse" data-level="2">Mijn kinder niet begheuen.'</div>
				<div n="454" xml:id="chapter-13-verse-454" type="verse" data-level="2">Dus ghinc si in een sondech leue[n],</div>
				<div n="455" xml:id="chapter-13-verse-455" type="verse" data-level="2">Want men seit ons ouerwaer,</div>
				<div n="456" xml:id="chapter-13-verse-456" type="verse" data-level="2">Dat si langhe seue iaer,</div>
				<div n="457" xml:id="chapter-13-verse-457" type="verse" data-level="2">Ghemene wijf ter werelt ghinc</div>
				<div n="458" xml:id="chapter-13-verse-458" type="verse" data-level="2">Ende meneghe sonde ontfinc,</div>
				<div n="459" xml:id="chapter-13-verse-459" type="verse" data-level="2">Dat haer was wel onbequame,</div>
				<div n="460" xml:id="chapter-13-verse-460" type="verse" data-level="2">Die se dede metten lichame,</div>
				<div n="461" xml:id="chapter-13-verse-461" type="verse" data-level="2">D[aer] sie cleine ghenuechte hadde in,</div>
				<div n="462" xml:id="chapter-13-verse-462" type="verse" data-level="2">Al dede sijt om een cranc ghewin,</div>
				<div n="463" xml:id="chapter-13-verse-463" type="verse" data-level="2">D[aer] si haer kinder met onthelt.</div>
				<div n="464" xml:id="chapter-13-verse-464" type="verse" data-level="2">Wat holpt al vertelt,</div>
				<div n="465" xml:id="chapter-13-verse-465" type="verse" data-level="2">Die scamelike sonde en[de] die zwaer</div>
				<div n="466" xml:id="chapter-13-verse-466" type="verse" data-level="2">D[aer] si in was .xiiij. iaer!</div>
				<div n="467" xml:id="chapter-13-verse-467" type="verse" data-level="2">M[aer] emmer en lietsi achter niet,</div>
				<div n="468" xml:id="chapter-13-verse-468" type="verse" data-level="2">Hadsi rouwe oft verdriet,</div>
				<div n="469" xml:id="chapter-13-verse-469" type="verse" data-level="2">Sine las alle daghe met trouwe[n]</div>
				<div n="470" xml:id="chapter-13-verse-470" type="verse" data-level="2">Die seuen ghetiden van ons[er] v[ro]uwe[n].</div>
				<div n="471" xml:id="chapter-13-verse-471" type="verse" data-level="2">Die las si h[aer] te loue[n] en[de] teren,</div>
				<div n="472" xml:id="chapter-13-verse-472" type="verse" data-level="2">Dat sise moeste bekeren</div>
				<div n="473" xml:id="chapter-13-verse-473" type="verse" data-level="2">Vten sondeliken daden,</div>
				<div n="474" xml:id="chapter-13-verse-474" type="verse" data-level="2">D[aer] sie was met beladen</div>
				<div n="475" xml:id="chapter-13-verse-475" type="verse" data-level="2">Bi ghetale .xiiij. iaer,</div>
				<div n="476" xml:id="chapter-13-verse-476" type="verse" data-level="2">Dat segghic v ouer waer:</div>
				<div n="477" xml:id="chapter-13-verse-477" type="verse" data-level="2">Si was seuen iaer metten man,</div>
				<div n="478" xml:id="chapter-13-verse-478" type="verse" data-level="2">Die .ij. kind[er]e an hare wan,</div>
				<div n="479" xml:id="chapter-13-verse-479" type="verse" data-level="2">Diese liet in ellinde,</div>
				<div n="480" xml:id="chapter-13-verse-480" type="verse" data-level="2">D[aer] si doghede groet meswinde.</div>
				<div n="481" xml:id="chapter-13-verse-481" type="verse" data-level="2">Dierste .vij. iaer hebdi ghehoert.</div>
				<div n="482" xml:id="chapter-13-verse-482" type="verse" data-level="2">V[er]staet hoe si leuede voert.</div>
			</div>
			<div n="(14)" xml:id="chapter-14" type="chapter" data-level="1">
				<div n="483" xml:id="chapter-14-verse-483" type="verse" data-level="2">Als die .xiiij. iaer ware[n] ghedae[n],</div>
				<div n="484" xml:id="chapter-14-verse-484" type="verse" data-level="2">Sinde haer god int h[er]te saen</div>
				<div n="485" xml:id="chapter-14-verse-485" type="verse" data-level="2">Berouwennesse, alsoe groet,</div>
				<div n="486" xml:id="chapter-14-verse-486" type="verse" data-level="2">Dat si met ene[n] sw[er]de al bloet</div>
				<div n="487" xml:id="chapter-14-verse-487" type="verse" data-level="2">Lieu[er] liete h[aer] hoet af slaen,</div>
				<div n="488" xml:id="chapter-14-verse-488" type="verse" data-level="2">Dan si meer sond[en] hadde ghedaen</div>
				<div n="489" xml:id="chapter-14-verse-489" type="verse" data-level="2">Met haren lichame, alsi plach.</div>
				<div n="490" xml:id="chapter-14-verse-490" type="verse" data-level="2">Si weende nacht ende dach,</div>
				<div n="491" xml:id="chapter-14-verse-491" type="verse" data-level="2">Dat h[aer] oghen selden drogheden.</div>
				<div n="492" xml:id="chapter-14-verse-492" type="verse" data-level="2">Si seide: 'Maria, die gode soghede,</div>
				<div n="493" xml:id="chapter-14-verse-493" type="verse" data-level="2">Fonteyne bouen alle wiuen,</div>
				<div n="494" xml:id="chapter-14-verse-494" type="verse" data-level="2">Laet mi ind[er] noet niet bliuen!</div>
				<div n="495" xml:id="chapter-14-verse-495" type="verse" data-level="2">Vrouwe, ic neme v torconden,</div>
				<div n="496" xml:id="chapter-14-verse-496" type="verse" data-level="2">Dat mi rouwen mine sonden</div>
				<div n="497" xml:id="chapter-14-verse-497" type="verse" data-level="2">En[de] sijn mi herde leet.</div>
				<div n="498" xml:id="chapter-14-verse-498" type="verse" data-level="2">Der es soe uele, dat ic en weet</div>
				<div n="499" xml:id="chapter-14-verse-499" type="verse" data-level="2">Waer icse dede ocht met wien.</div>
				<div n="500" xml:id="chapter-14-verse-500" type="verse" data-level="2">Ay lacen! Wat sal mijns ghescien!</div>
				<div n="501" xml:id="chapter-14-verse-501" type="verse" data-level="2">Jc mach wel ieghe[n] dordeel sorgen,</div>
				<div n="502" xml:id="chapter-14-verse-502" type="verse" data-level="2">Doghe[n] gods sijn mi v[er]borgen,</div>
				<div n="503" xml:id="chapter-14-verse-503" type="verse" data-level="2">Daer alle sonden selen bliken,</div>
				<div n="504" xml:id="chapter-14-verse-504" type="verse" data-level="2">Beide van armen en[de] van riken,</div>
				<div n="505" xml:id="chapter-14-verse-505" type="verse" data-level="2">En[de] alle mesdaet sal sijn ghewroke[n],</div>
				<div n="506" xml:id="chapter-14-verse-506" type="verse" data-level="2">D[aer] en si vore biechte af ghesproke[n]</div>
				<div n="507" xml:id="chapter-14-verse-507" type="verse" data-level="2">Ende penitencie ghedaen;</div>
				<div n="508" xml:id="chapter-14-verse-508" type="verse" data-level="2">Dat wetic wel sonder waen.</div>
				<div n="509" xml:id="chapter-14-verse-509" type="verse" data-level="2">Des benic in groten vare.</div>
				<div n="510" xml:id="chapter-14-verse-510" type="verse" data-level="2">Al droghic alle daghe een hare</div>
				<div n="511" xml:id="chapter-14-verse-511" type="verse" data-level="2">En[de] croep[er] met van lande te lande</div>
				<div n="512" xml:id="chapter-14-verse-512" type="verse" data-level="2">Ouer voete ende ouer hande</div>
				<div n="513" xml:id="chapter-14-verse-513" type="verse" data-level="2">Wullen, baruoet, sonder scoen,</div>
				<div n="514" xml:id="chapter-14-verse-514" type="verse" data-level="2">Nochtan en constic niet ghedoen,</div>
				<div n="515" xml:id="chapter-14-verse-515" type="verse" data-level="2">Dat ic van sonden worde vri,</div>
				<div n="516" xml:id="chapter-14-verse-516" type="verse" data-level="2">Maria, v[ro]uwe, ghi en troest mi.</div>
				<div n="517" xml:id="chapter-14-verse-517" type="verse" data-level="2">Fonteyne boue[n] alle doghet,</div>
				<div n="518" xml:id="chapter-14-verse-518" type="verse" data-level="2">Ghi hebt den meneghe[n] v[er]hogh[et],</div>
				<div n="519" xml:id="chapter-14-verse-519" type="verse" data-level="2">Alse wel teophuluse sceen;</div>
				<div n="520" xml:id="chapter-14-verse-520" type="verse" data-level="2">Hi was d[er] quaetst[er] sonderen een</div>
				<div n="521" xml:id="chapter-14-verse-521" type="verse" data-level="2">En[de] haddem de[n] duuel op ghegeue[n],</div>
				<div n="522" xml:id="chapter-14-verse-522" type="verse" data-level="2">Beide ziele ende leuen,</div>
				<div n="523" xml:id="chapter-14-verse-523" type="verse" data-level="2">En[de] was worden sijn man;</div>
				<div n="524" xml:id="chapter-14-verse-524" type="verse" data-level="2">Vrouwe, ghi v[er]loesseten nochtan.</div>
				<div n="525" xml:id="chapter-14-verse-525" type="verse" data-level="2">Al benic een besondech wijf</div>
				<div n="526" xml:id="chapter-14-verse-526" type="verse" data-level="2">Ende een onghe{s}troest keytijf,</div>
				<div n="527" xml:id="chapter-14-verse-527" type="verse" data-level="2">Jn wat leuen ic noy was,</div>
				<div n="528" xml:id="chapter-14-verse-528" type="verse" data-level="2">Vrouwe, ghedinct dat ic las</div>
				<div n="529" xml:id="chapter-14-verse-529" type="verse" data-level="2">Tuwer eren een ghebede!</div>
				<div n="530" xml:id="chapter-14-verse-530" type="verse" data-level="2">Toent aen mi v oetmoedechede!</div>
				<div n="531" xml:id="chapter-14-verse-531" type="verse" data-level="2">Jc ben ene die es bedroeuet</div>
				<div n="532" xml:id="chapter-14-verse-532" type="verse" data-level="2">En[de] uwer hulpen wel behoeuet!</div>
				<div n="533" xml:id="chapter-14-verse-533" type="verse" data-level="2">Dies maghic mi v[er]bouden:</div>
				<div n="534" xml:id="chapter-14-verse-534" type="verse" data-level="2">En bleef he[m] nye onuergouden</div>
				<div n="535" xml:id="chapter-14-verse-535" type="verse" data-level="2">Die v gruete, maget vrie,</div>
				<div n="536" xml:id="chapter-14-verse-536" type="verse" data-level="2">Alle daghe met ere aue marie.</div>
				<div n="537" xml:id="chapter-14-verse-537" type="verse" data-level="2">Die v ghebet gherne lesen,</div>
				<div n="538" xml:id="chapter-14-verse-538" type="verse" data-level="2">Si moeghen wel seker wesen</div>
				<div n="539" xml:id="chapter-14-verse-539" type="verse" data-level="2">Dat he[n] d[aer] af sal comen vrame.</div>
				<div n="540" xml:id="chapter-14-verse-540" type="verse" data-level="2">V[ro]uwe, hets v soe wel bequame,</div>
				<div n="541" xml:id="chapter-14-verse-541" type="verse" data-level="2">Wt v[er]corne, gods bruut!</div>
				<div n="542" xml:id="chapter-14-verse-542" type="verse" data-level="2">V sone sinde v een saluut</div>
				<div n="543" xml:id="chapter-14-verse-543" type="verse" data-level="2">Te nazaret, d[aer] hi v sochte,</div>
				<div n="544" xml:id="chapter-14-verse-544" type="verse" data-level="2">Die v ene boetscap brochte</div>
				<div n="545" xml:id="chapter-14-verse-545" type="verse" data-level="2">Die nye van bode was ghehoert.</div>
				<div n="546" xml:id="chapter-14-verse-546" type="verse" data-level="2">D[aer] o[m]me sijn v die selue woert</div>
				<div n="547" xml:id="chapter-14-verse-547" type="verse" data-level="2">Soe bequame sonder wanc,</div>
				<div n="548" xml:id="chapter-14-verse-548" type="verse" data-level="2">Dat ghijs wet elken danc</div>
				<div n="549" xml:id="chapter-14-verse-549" type="verse" data-level="2">Die v gheerne d[aer] mede quet.</div>
				<div n="550" xml:id="chapter-14-verse-550" type="verse" data-level="2">Al w[aer] hi in sonden belet,</div>
				<div n="551" xml:id="chapter-14-verse-551" type="verse" data-level="2">Ghi souten te ghenaden bringhe[n]</div>
				<div n="552" xml:id="chapter-14-verse-552" type="verse" data-level="2">En[de] voer uwen sone v[er]dinghen.'</div>
				<div n="553" xml:id="chapter-14-verse-553" type="verse" data-level="2">Dese bedinghe en[de] dese claghe</div>
				<div n="554" xml:id="chapter-14-verse-554" type="verse" data-level="2">Dreef die sondersse alle daghe.</div>
				<div n="555" xml:id="chapter-14-verse-555" type="verse" data-level="2">Si nam een kint in elke hant</div>
				<div n="556" xml:id="chapter-14-verse-556" type="verse" data-level="2">En[de] ghinck[er] met doer tlant</div>
				<div n="557" xml:id="chapter-14-verse-557" type="verse" data-level="2">Jn armoede, van stede te steden,</div>
				<div n="558" xml:id="chapter-14-verse-558" type="verse" data-level="2">Ende leuede bider beden.</div>
				<div n="559" xml:id="chapter-14-verse-559" type="verse" data-level="2">Soe langhe dolede si acht[er] dlant,</div>
				<div n="560" xml:id="chapter-14-verse-560" type="verse" data-level="2">Dat si den cloester weder vant</div>
				<div n="561" xml:id="chapter-14-verse-561" type="verse" data-level="2">D[aer] si hadde gheweest nonne,</div>
				<div n="562" xml:id="chapter-14-verse-562" type="verse" data-level="2">En[de] quam d[aer] sauons na d[er] sonne</div>
				<div n="563" xml:id="chapter-14-verse-563" type="verse" data-level="2">Jn ere weduwen huus spade,</div>
				<div n="564" xml:id="chapter-14-verse-564" type="verse" data-level="2">D[aer] si bat herberghe doer ghenade,</div>
				<div n="565" xml:id="chapter-14-verse-565" type="verse" data-level="2">Dat si daer snachts mochte bliuen.</div>
				<div n="566" xml:id="chapter-14-verse-566" type="verse" data-level="2">'Jc mocht v qualijc verdriuen,'</div>
				<div n="567" xml:id="chapter-14-verse-567" type="verse" data-level="2">Sp[ra]c die weduwe, 'm[et] uwe[n] kind[er]kine[n];</div>
				<div n="568" xml:id="chapter-14-verse-568" type="verse" data-level="2">Mi dunct dat si moede scinen.</div>
				<div n="569" xml:id="chapter-14-verse-569" type="verse" data-level="2">Ruust v ende sit neder.</div>
				<div n="570" xml:id="chapter-14-verse-570" type="verse" data-level="2">Jc sal v deilen weder</div>
				<div n="571" xml:id="chapter-14-verse-571" type="verse" data-level="2">Dat mi v[er]leent onse here,</div>
				<div n="572" xml:id="chapter-14-verse-572" type="verse" data-level="2">Doer siere lieuer moeder ere.'</div>
				<div n="573" xml:id="chapter-14-verse-573" type="verse" data-level="2">Dus bleef si met haren kinden</div>
				<div n="574" xml:id="chapter-14-verse-574" type="verse" data-level="2">En[de] soude gheerne ondervinden</div>
				<div n="575" xml:id="chapter-14-verse-575" type="verse" data-level="2">Hoet inden cloester stoede.</div>
				<div n="576" xml:id="chapter-14-verse-576" type="verse" data-level="2">'Segt mi,' seitsi, 'vrouwe goede,</div>
				<div n="577" xml:id="chapter-14-verse-577" type="verse" data-level="2">Es dit couint van ioffrouwen?'</div>
				<div n="578" xml:id="chapter-14-verse-578" type="verse" data-level="2">'Jaet', seitsi, 'bi miere trouwen,</div>
				<div n="579" xml:id="chapter-14-verse-579" type="verse" data-level="2">Dat verweent es ende rike;</div>
				<div n="580" xml:id="chapter-14-verse-580" type="verse" data-level="2">Men weet niewer sijns gelike.</div>
				<div n="581" xml:id="chapter-14-verse-581" type="verse" data-level="2">Die no[n]nen diere abijt in draghen,</div>
				<div n="582" xml:id="chapter-14-verse-582" type="verse" data-level="2">Jn hoerde nye ghewaghen</div>
				<div n="583" xml:id="chapter-14-verse-583" type="verse" data-level="2">Van hem gheen gherochte[n]</div>
				<div n="584" xml:id="chapter-14-verse-584" type="verse" data-level="2">Dies si blame hebben mochten.'</div>
			</div>
			<div n="(15)" xml:id="chapter-15" type="chapter" data-level="1">
				<div n="585" xml:id="chapter-15-verse-585" type="verse" data-level="2">Die d[aer] bi haren kinderen sat,</div>
				<div n="586" xml:id="chapter-15-verse-586" type="verse" data-level="2">Si seide: 'Waer bi segdi dat?</div>
				<div n="587" xml:id="chapter-15-verse-587" type="verse" data-level="2">Jc hoerde binnen deser weken</div>
				<div n="588" xml:id="chapter-15-verse-588" type="verse" data-level="2">Soe uele van ere nonnen spreke[n].</div>
				<div n="589" xml:id="chapter-15-verse-589" type="verse" data-level="2">Alsic v[er]stoet in minen sinne,</div>
				<div n="590" xml:id="chapter-15-verse-590" type="verse" data-level="2">Soe was si hier costerinne.</div>
				<div n="591" xml:id="chapter-15-verse-591" type="verse" data-level="2">Diet mi seide hine loech niet.</div>
				<div n="592" xml:id="chapter-15-verse-592" type="verse" data-level="2">Hets binnen .xiiij. iare[n] ghesciet,</div>
				<div n="593" xml:id="chapter-15-verse-593" type="verse" data-level="2">Dat si vten cloester streec.</div>
				<div n="594" xml:id="chapter-15-verse-594" type="verse" data-level="2">Men wiste noyt waer si weec</div>
				<div n="595" xml:id="chapter-15-verse-595" type="verse" data-level="2">Oft in wat lande si inde nam.'</div>
				<div n="596" xml:id="chapter-15-verse-596" type="verse" data-level="2">Doen w[er]t die weduwe gram</div>
				<div n="597" xml:id="chapter-15-verse-597" type="verse" data-level="2">En[de] seide: 'Ghi dunct mi reuen!</div>
				<div n="598" xml:id="chapter-15-verse-598" type="verse" data-level="2">Derre talen seldi begheuen</div>
				<div n="599" xml:id="chapter-15-verse-599" type="verse" data-level="2">Te segghene vand[er] costerinne[n],</div>
				<div n="600" xml:id="chapter-15-verse-600" type="verse" data-level="2">Oft ghi en blijft hier n[iet] binnen!</div>
				<div n="601" xml:id="chapter-15-verse-601" type="verse" data-level="2">Si heeft hier costersse ghesijn</div>
				<div n="602" xml:id="chapter-15-verse-602" type="verse" data-level="2">.xiiij. iaer den termijn,</div>
				<div n="603" xml:id="chapter-15-verse-603" type="verse" data-level="2">Dat men haers noyt ghemesse[n] co[n]de</div>
				<div n="604" xml:id="chapter-15-verse-604" type="verse" data-level="2">Jn alden tiden ene metten stonde,</div>
				<div n="605" xml:id="chapter-15-verse-605" type="verse" data-level="2">Hen si dat waer onghesont.</div>
				<div n="606" xml:id="chapter-15-verse-606" type="verse" data-level="2">Hi ware erger dan een hont</div>
				<div n="607" xml:id="chapter-15-verse-607" type="verse" data-level="2">Diere af seide el dan goet.</div>
				<div n="608" xml:id="chapter-15-verse-608" type="verse" data-level="2">Si draghet soe reynen moet</div>
				<div n="609" xml:id="chapter-15-verse-609" type="verse" data-level="2">Die eneghe no[n]ne draghe[n] mochte.</div>
				<div n="610" xml:id="chapter-15-verse-610" type="verse" data-level="2">Die alle die cloest[er]s dore sochte</div>
				<div n="611" xml:id="chapter-15-verse-611" type="verse" data-level="2">Die staen tussche[n] elue en[de] d[er] geronde,</div>
				<div n="612" xml:id="chapter-15-verse-612" type="verse" data-level="2">Jc wane men niet vinde[n] en conde</div>
				<div n="613" xml:id="chapter-15-verse-613" type="verse" data-level="2">Ne ghene die gheestelik[er] leeft!'</div>
				<div n="614" xml:id="chapter-15-verse-614" type="verse" data-level="2">Die alsoe langhe hadde ghesneeft,</div>
			</div>
			<div n="(16)" xml:id="chapter-16" type="chapter" data-level="1">
				<div n="615" xml:id="chapter-16-verse-615" type="verse" data-level="2">Dese tale dochte h[aer] wesen wond[er]</div>
				<div n="616" xml:id="chapter-16-verse-616" type="verse" data-level="2">En[de] seide: 'V[ro]uwe, maect mi cond[er]:</div>
				<div n="617" xml:id="chapter-16-verse-617" type="verse" data-level="2">Hoe hiet haer moeder en[de] vader?'</div>
				<div n="618" xml:id="chapter-16-verse-618" type="verse" data-level="2">Doe noemesise beide gader.</div>
				<div n="619" xml:id="chapter-16-verse-619" type="verse" data-level="2">Doen wiste si wel dat si h[aer] meende.</div>
				<div n="620" xml:id="chapter-16-verse-620" type="verse" data-level="2">Ay god, hoe si snachs weende</div>
				<div n="621" xml:id="chapter-16-verse-621" type="verse" data-level="2">Heymelike voer haer bedde!</div>
				<div n="622" xml:id="chapter-16-verse-622" type="verse" data-level="2">Si seide: 'Jc en hebbe and[er] wedde</div>
				<div n="623" xml:id="chapter-16-verse-623" type="verse" data-level="2">Dan van herten g[roe]t berouwe.</div>
				<div n="624" xml:id="chapter-16-verse-624" type="verse" data-level="2">Sijt in mijn hulpe, maria, v[ro]uwe!</div>
				<div n="625" xml:id="chapter-16-verse-625" type="verse" data-level="2">Mijn sonden sijn mi soe leet,</div>
				<div n="626" xml:id="chapter-16-verse-626" type="verse" data-level="2">Saghic enen {h}ouen heet,</div>
				<div n="627" xml:id="chapter-16-verse-627" type="verse" data-level="2">Die in groten gloyen stonde,</div>
				<div n="628" xml:id="chapter-16-verse-628" type="verse" data-level="2">Dat die vla[m]me ghinghe vte[n] monde,</div>
				<div n="629" xml:id="chapter-16-verse-629" type="verse" data-level="2">Jc croper in met vlite,</div>
				<div n="630" xml:id="chapter-16-verse-630" type="verse" data-level="2">Mochtic mier sonden werde[n] quite.</div>
				<div n="631" xml:id="chapter-16-verse-631" type="verse" data-level="2">Here, ghi hebt wan hope v[er]wate[n];</div>
				<div n="632" xml:id="chapter-16-verse-632" type="verse" data-level="2">Daer op willic mi v[er]laten.</div>
				<div n="633" xml:id="chapter-16-verse-633" type="verse" data-level="2">Jc ben die altoes ghenade hoept,</div>
				<div n="634" xml:id="chapter-16-verse-634" type="verse" data-level="2">Al eest dat mi anxt noept</div>
				<div n="635" xml:id="chapter-16-verse-635" type="verse" data-level="2">En[de] mi bringt in groten vare.</div>
				<div n="636" xml:id="chapter-16-verse-636" type="verse" data-level="2">En was nye soe grote[n] sondare</div>
				<div n="637" xml:id="chapter-16-verse-637" type="verse" data-level="2">Sint dat ghi op ertrike quaemt</div>
				<div n="638" xml:id="chapter-16-verse-638" type="verse" data-level="2">En[de] menschelike vorme naemt</div>
				<div n="639" xml:id="chapter-16-verse-639" type="verse" data-level="2">En[de] ghi aen den cruce wout sterue[n],</div>
				<div n="640" xml:id="chapter-16-verse-640" type="verse" data-level="2">Sone lieti den sondare n[iet] bed[er]uen,</div>
				<div n="641" xml:id="chapter-16-verse-641" type="verse" data-level="2">Die met berouwenesse socht gnade,</div>
				<div n="642" xml:id="chapter-16-verse-642" type="verse" data-level="2">Hi vantse, al quam hi spade,</div>
				<div n="643" xml:id="chapter-16-verse-643" type="verse" data-level="2">Alst wel openbaer scheen</div>
				<div n="644" xml:id="chapter-16-verse-644" type="verse" data-level="2">Den enen sondare vanden tween,</div>
				<div n="645" xml:id="chapter-16-verse-645" type="verse" data-level="2">Die tuwer rechter siden hinc.</div>
				<div n="646" xml:id="chapter-16-verse-646" type="verse" data-level="2">Dats ons een troestelijc dinc,</div>
				<div n="647" xml:id="chapter-16-verse-647" type="verse" data-level="2">Dat ghine ontfinc onbescouden.</div>
				<div n="648" xml:id="chapter-16-verse-648" type="verse" data-level="2">Goet berou macht als ghewoude[n].</div>
				<div n="649" xml:id="chapter-16-verse-649" type="verse" data-level="2">Dat maghic merken an desen:</div>
				<div n="650" xml:id="chapter-16-verse-650" type="verse" data-level="2">Ghi seit: 'Vrient, du salt wesen</div>
				<div n="651" xml:id="chapter-16-verse-651" type="verse" data-level="2">Met mi heden in mijn rike,</div>
				<div n="652" xml:id="chapter-16-verse-652" type="verse" data-level="2">Dat segghic v ghewaerlike.'</div>
				<div n="653" xml:id="chapter-16-verse-653" type="verse" data-level="2">Noch, here, waest openbare,</div>
				<div n="654" xml:id="chapter-16-verse-654" type="verse" data-level="2">Dat gisemast, die mordenare,</div>
				<div n="655" xml:id="chapter-16-verse-655" type="verse" data-level="2">Ten lesten om ghenade bat.</div>
				<div n="656" xml:id="chapter-16-verse-656" type="verse" data-level="2">Hine gaf v wed[er] gout no scat,</div>
				<div n="657" xml:id="chapter-16-verse-657" type="verse" data-level="2">Dan he[m] berouden sine sonden.</div>
				<div n="658" xml:id="chapter-16-verse-658" type="verse" data-level="2">V ontf[er]mecheit en es n[iet] te gronde[n],</div>
				<div n="659" xml:id="chapter-16-verse-659" type="verse" data-level="2">Niet meer dan men mach</div>
				<div n="660" xml:id="chapter-16-verse-660" type="verse" data-level="2">Die zee wt sceppen op enen dach</div>
				<div n="661" xml:id="chapter-16-verse-661" type="verse" data-level="2">En[de] droghen al toten gronde.</div>
				<div n="662" xml:id="chapter-16-verse-662" type="verse" data-level="2">Dus was nye soe grote sonde,</div>
				<div n="663" xml:id="chapter-16-verse-663" type="verse" data-level="2">V[ro]uwe, v ghenaden en gaen boue[n].</div>
				<div n="664" xml:id="chapter-16-verse-664" type="verse" data-level="2">Hoe soudic dan sijn v[er]scouen</div>
				<div n="665" xml:id="chapter-16-verse-665" type="verse" data-level="2">Van uwer ontf[er]mecheit,</div>
				<div n="666" xml:id="chapter-16-verse-666" type="verse" data-level="2">Ocht mi mijn sonde[n] sijn soe leit!'</div>
			</div>
			<div n="(17)" xml:id="chapter-17" type="chapter" data-level="1">
				<div n="667" xml:id="chapter-17-verse-667" type="verse" data-level="2">Daer si lach in dit ghebede,</div>
				<div n="668" xml:id="chapter-17-verse-668" type="verse" data-level="2">Qua[m] een vaec in al h[aer] lede</div>
				<div n="669" xml:id="chapter-17-verse-669" type="verse" data-level="2">Ende si w[er]t in slape sochte.</div>
				<div n="670" xml:id="chapter-17-verse-670" type="verse" data-level="2">Jn enen vysioen haer dochte,</div>
				<div n="671" xml:id="chapter-17-verse-671" type="verse" data-level="2">Hoe een stemme aen haer riep,</div>
				<div n="672" xml:id="chapter-17-verse-672" type="verse" data-level="2">Daer si lach ende sliep:</div>
				<div n="673" xml:id="chapter-17-verse-673" type="verse" data-level="2">'Mensche, du heues soe langhe gecar[m]t,</div>
				<div n="674" xml:id="chapter-17-verse-674" type="verse" data-level="2">Dat maria dijns ontfarmt,</div>
				<div n="675" xml:id="chapter-17-verse-675" type="verse" data-level="2">Want si heeft v verbeden.</div>
				<div n="676" xml:id="chapter-17-verse-676" type="verse" data-level="2">Gaet inden cloest[er] m[et] haestecheden.</div>
				<div n="677" xml:id="chapter-17-verse-677" type="verse" data-level="2">Ghi vint die doren open wide,</div>
				<div n="678" xml:id="chapter-17-verse-678" type="verse" data-level="2">D[aer] ghi vut ginges (= ginct) ten selue[n] tide</div>
				<div n="679" xml:id="chapter-17-verse-679" type="verse" data-level="2">Met uwen lieue, den ionghelinc,</div>
				<div n="680" xml:id="chapter-17-verse-680" type="verse" data-level="2">Die v inder noet af ghinc.</div>
				<div n="681" xml:id="chapter-17-verse-681" type="verse" data-level="2">Al dijn abijt vinstu weder</div>
				<div n="682" xml:id="chapter-17-verse-682" type="verse" data-level="2">Ligghen opten outaer neder.</div>
				<div n="683" xml:id="chapter-17-verse-683" type="verse" data-level="2">Wile, couele ende scoen</div>
				<div n="684" xml:id="chapter-17-verse-684" type="verse" data-level="2">Moeghedi coenlijc ane doen.</div>
				<div n="685" xml:id="chapter-17-verse-685" type="verse" data-level="2">Des danct hoeghelike marien.</div>
				<div n="686" xml:id="chapter-17-verse-686" type="verse" data-level="2">Die slotele vander sacristien,</div>
				<div n="687" xml:id="chapter-17-verse-687" type="verse" data-level="2">Die ghi voer tbeelde hinct,</div>
				<div n="688" xml:id="chapter-17-verse-688" type="verse" data-level="2">Snachs, doen ghi vut ghinct,</div>
				<div n="689" xml:id="chapter-17-verse-689" type="verse" data-level="2">Die heeft si soe doen bewaren,</div>
				<div n="690" xml:id="chapter-17-verse-690" type="verse" data-level="2">Datmen binnen .xiiij. iaren</div>
				<div n="691" xml:id="chapter-17-verse-691" type="verse" data-level="2">Vwes nye en ghemiste,</div>
				<div n="692" xml:id="chapter-17-verse-692" type="verse" data-level="2">Soe dat yemen d[aer] af wiste.</div>
				<div n="693" xml:id="chapter-17-verse-693" type="verse" data-level="2">Maria es soe wel v vrient,</div>
				<div n="694" xml:id="chapter-17-verse-694" type="verse" data-level="2">Si heeft altoes voer v ghedient</div>
				<div n="695" xml:id="chapter-17-verse-695" type="verse" data-level="2">Min no meer na dijn ghelike.</div>
				<div n="696" xml:id="chapter-17-verse-696" type="verse" data-level="2">Dat heeft de v[ro]uwe van hemelrike,</div>
				<div n="697" xml:id="chapter-17-verse-697" type="verse" data-level="2">Sonderse, doer v ghedaen.</div>
				<div n="698" xml:id="chapter-17-verse-698" type="verse" data-level="2">Si heet v inden cloester gaen.</div>
				<div n="699" xml:id="chapter-17-verse-699" type="verse" data-level="2">Ghi en vint nyema[n] op v bedde</div>
				<div n="700" xml:id="chapter-17-verse-700" type="verse" data-level="2">Hets van gode dat ic v quedde.'</div>
			</div>
			<div n="(18)" xml:id="chapter-18" type="chapter" data-level="1">
				<div n="701" xml:id="chapter-18-verse-701" type="verse" data-level="2">Na desen en waest niet lanc,</div>
				<div n="702" xml:id="chapter-18-verse-702" type="verse" data-level="2">Dat si vut hare[n] slape ontspranc.</div>
				<div n="703" xml:id="chapter-18-verse-703" type="verse" data-level="2">Si seide: 'God, gheweldechere,</div>
				<div n="704" xml:id="chapter-18-verse-704" type="verse" data-level="2">En ghehinct den duuel ne[m]merm[er]e,</div>
				<div n="705" xml:id="chapter-18-verse-705" type="verse" data-level="2">Dat hi mi bringhe in mere v[er]driet,</div>
				<div n="706" xml:id="chapter-18-verse-706" type="verse" data-level="2">Dan mi nv es ghesciet!</div>
				<div n="707" xml:id="chapter-18-verse-707" type="verse" data-level="2">Ochtic nv inde[n] cloest[er] ghinghe</div>
				<div n="708" xml:id="chapter-18-verse-708" type="verse" data-level="2">En[de] me[n] mi ou[er] dieueghe vinghe,</div>
				<div n="709" xml:id="chapter-18-verse-709" type="verse" data-level="2">Soe waric noch meer ghescent,</div>
				<div n="710" xml:id="chapter-18-verse-710" type="verse" data-level="2">Dan doe[n] ic ierst rumde couent.</div>
				<div n="711" xml:id="chapter-18-verse-711" type="verse" data-level="2">Jc mane v, god, die goede,</div>
				<div n="712" xml:id="chapter-18-verse-712" type="verse" data-level="2">Dor uwen p[re]tiosen bloede</div>
				<div n="713" xml:id="chapter-18-verse-713" type="verse" data-level="2">Dat vut uwer ziden liep,</div>
				<div n="714" xml:id="chapter-18-verse-714" type="verse" data-level="2">Ocht die stemme die aen mi riep,</div>
				<div n="715" xml:id="chapter-18-verse-715" type="verse" data-level="2">Hier es comen te minen baten,</div>
				<div n="716" xml:id="chapter-18-verse-716" type="verse" data-level="2">Dat sijs niet en moete laten,</div>
				<div n="717" xml:id="chapter-18-verse-717" type="verse" data-level="2">Si en come anderwerf tot hare</div>
				<div n="718" xml:id="chapter-18-verse-718" type="verse" data-level="2">En[de] derde weruen openbare,</div>
				<div n="719" xml:id="chapter-18-verse-719" type="verse" data-level="2">Soe dat ic mach sonder waen</div>
				<div n="720" xml:id="chapter-18-verse-720" type="verse" data-level="2">Weder in mine[n] cloester gaen.</div>
				<div n="721" xml:id="chapter-18-verse-721" type="verse" data-level="2">Jc wilre om benedien</div>
				<div n="722" xml:id="chapter-18-verse-722" type="verse" data-level="2">Ende louen altoes marien.'</div>
			</div>
			<div n="(19)" xml:id="chapter-19" type="chapter" data-level="1">
				<div n="723" xml:id="chapter-19-verse-723" type="verse" data-level="2">Sanders snachs, moghedi horen,</div>
				<div n="724" xml:id="chapter-19-verse-724" type="verse" data-level="2">Quam h[aer] een stemme te voren,</div>
				<div n="725" xml:id="chapter-19-verse-725" type="verse" data-level="2">Die op haer riep ende seide:</div>
				<div n="726" xml:id="chapter-19-verse-726" type="verse" data-level="2">'Mensche, du maecs te langhe beide!</div>
				<div n="727" xml:id="chapter-19-verse-727" type="verse" data-level="2">Ganc weder in dinen cloester;</div>
				<div n="728" xml:id="chapter-19-verse-728" type="verse" data-level="2">God sal wesen dijn troester.</div>
				<div n="729" xml:id="chapter-19-verse-729" type="verse" data-level="2">Doet dat maria v ontbiet!</div>
				<div n="730" xml:id="chapter-19-verse-730" type="verse" data-level="2">Jc ben haer bode; en twiuels niet.'</div>
				<div n="731" xml:id="chapter-19-verse-731" type="verse" data-level="2">Nv heefsise anderwerf v[er]nomen</div>
				<div n="732" xml:id="chapter-19-verse-732" type="verse" data-level="2">Die stemme tote h[aer] comen</div>
				<div n="733" xml:id="chapter-19-verse-733" type="verse" data-level="2">En[de] hietse inden cloester gaen.</div>
				<div n="734" xml:id="chapter-19-verse-734" type="verse" data-level="2">Nochtan en dorst sijs niet bestaen.</div>
				<div n="735" xml:id="chapter-19-verse-735" type="verse" data-level="2">Der derder nacht v[er]beyt si noch</div>
				<div n="736" xml:id="chapter-19-verse-736" type="verse" data-level="2">En[de] seide: 'Eest elfs ghedroch</div>
				<div n="737" xml:id="chapter-19-verse-737" type="verse" data-level="2">Dat mi comt te voren,</div>
				<div n="738" xml:id="chapter-19-verse-738" type="verse" data-level="2">Soe maghic cortelike scoren</div>
				<div n="739" xml:id="chapter-19-verse-739" type="verse" data-level="2">Des duuels ghewelt en[de] sine cracht,</div>
				<div n="740" xml:id="chapter-19-verse-740" type="verse" data-level="2">En[de] ocht hire comt te nacht,</div>
				<div n="741" xml:id="chapter-19-verse-741" type="verse" data-level="2">Here, soe maecten soe confuus,</div>
				<div n="742" xml:id="chapter-19-verse-742" type="verse" data-level="2">Dat hi vare vten huus,</div>
				<div n="743" xml:id="chapter-19-verse-743" type="verse" data-level="2">Dat hi mi niet en moete scaden.</div>
				<div n="744" xml:id="chapter-19-verse-744" type="verse" data-level="2">Maria, nv staet mi in staden,</div>
				<div n="745" xml:id="chapter-19-verse-745" type="verse" data-level="2">Die ene ste[m]me ane mi sint,</div>
				<div n="746" xml:id="chapter-19-verse-746" type="verse" data-level="2">En[de] hiet mi gaen int couint.</div>
				<div n="747" xml:id="chapter-19-verse-747" type="verse" data-level="2">Jc mane v, vrouwe, bi uwen kinde,</div>
				<div n="748" xml:id="chapter-19-verse-748" type="verse" data-level="2">Dat ghise mi derdew[er]uen wilt sinde[n].'</div>
			</div>
			<div n="(20)" xml:id="chapter-20" type="chapter" data-level="1">
				<div n="749" xml:id="chapter-20-verse-749" type="verse" data-level="2">Doen waecte si den derden nacht.</div>
				<div n="750" xml:id="chapter-20-verse-750" type="verse" data-level="2">Een ste[m]me qua[m] van gods cracht</div>
				<div n="751" xml:id="chapter-20-verse-751" type="verse" data-level="2">Met enen ouer groten lichte</div>
				<div n="752" xml:id="chapter-20-verse-752" type="verse" data-level="2">Ende seide: 'Hets bi onrechte,</div>
				<div n="753" xml:id="chapter-20-verse-753" type="verse" data-level="2">Dat ghi niet en doet dat ic v hiet,</div>
				<div n="754" xml:id="chapter-20-verse-754" type="verse" data-level="2">Want v maria bi mi ontbiet.</div>
				<div n="755" xml:id="chapter-20-verse-755" type="verse" data-level="2">Ghi moecht beiden te lanc!</div>
				<div n="756" xml:id="chapter-20-verse-756" type="verse" data-level="2">Gaet inden cloester sonder wanc:</div>
				<div n="757" xml:id="chapter-20-verse-757" type="verse" data-level="2">Ghi vint die doren op en[de] wide ontdae[n];</div>
				<div n="758" xml:id="chapter-20-verse-758" type="verse" data-level="2">D[aer] ghi wilt moghedi gaen.</div>
				<div n="759" xml:id="chapter-20-verse-759" type="verse" data-level="2">V abijt vindi weder</div>
				<div n="760" xml:id="chapter-20-verse-760" type="verse" data-level="2">Ligghende opten outaer neder.'</div>
				<div n="761" xml:id="chapter-20-verse-761" type="verse" data-level="2">Als die ste[m]me dit hadde gheseit,</div>
				<div n="762" xml:id="chapter-20-verse-762" type="verse" data-level="2">En mochte die zondersse die d[aer] leit,</div>
				<div n="763" xml:id="chapter-20-verse-763" type="verse" data-level="2">Die claerheit mette[n] oghe[n] wel sien.</div>
				<div n="764" xml:id="chapter-20-verse-764" type="verse" data-level="2">Si seide: 'Nv en darf mi n[iet] twien,</div>
				<div n="765" xml:id="chapter-20-verse-765" type="verse" data-level="2">Dese stemme comt van gode</div>
				<div n="766" xml:id="chapter-20-verse-766" type="verse" data-level="2">En[de] es der magh[et] marien bode.</div>
				<div n="767" xml:id="chapter-20-verse-767" type="verse" data-level="2">Dat wetic nv sonder hone.</div>
				<div n="768" xml:id="chapter-20-verse-768" type="verse" data-level="2">Si comt met lichte soe scone.</div>
				<div n="769" xml:id="chapter-20-verse-769" type="verse" data-level="2">Nv en willics niet laten,</div>
				<div n="770" xml:id="chapter-20-verse-770" type="verse" data-level="2">Jc wille mi inden cloest[er] maken.</div>
				<div n="771" xml:id="chapter-20-verse-771" type="verse" data-level="2">Jc saelt oec doen in goed[er] trouwen</div>
				<div n="772" xml:id="chapter-20-verse-772" type="verse" data-level="2">Opten troest van onser vrouwen</div>
				<div n="773" xml:id="chapter-20-verse-773" type="verse" data-level="2">En[de] wille mijn kinder beide gader</div>
				<div n="774" xml:id="chapter-20-verse-774" type="verse" data-level="2">Beuelen gode, onsen vader.</div>
				<div n="775" xml:id="chapter-20-verse-775" type="verse" data-level="2">Hi salse wel bewaren.'</div>
				<div n="776" xml:id="chapter-20-verse-776" type="verse" data-level="2">Doen toech si vte al sond[er] sparen</div>
				<div n="777" xml:id="chapter-20-verse-777" type="verse" data-level="2">H[aer] cleder, daer sise met decte,</div>
				<div n="778" xml:id="chapter-20-verse-778" type="verse" data-level="2">Heymelike, dat sise niet en wecte.</div>
				<div n="779" xml:id="chapter-20-verse-779" type="verse" data-level="2">Si cussese beide aen haren mont.</div>
				<div n="780" xml:id="chapter-20-verse-780" type="verse" data-level="2">Si seide: 'Kind[er], blijft ghesont.</div>
				<div n="781" xml:id="chapter-20-verse-781" type="verse" data-level="2">Op den troest van onser v[ro]uwen</div>
				<div n="782" xml:id="chapter-20-verse-782" type="verse" data-level="2">Latic v hier in goed[er] trouwen.</div>
				<div n="783" xml:id="chapter-20-verse-783" type="verse" data-level="2">En[de] hadde mi maria n[iet] v[er]beden,</div>
				<div n="784" xml:id="chapter-20-verse-784" type="verse" data-level="2">Jc en hadde v niet begheuen</div>
				<div n="785" xml:id="chapter-20-verse-785" type="verse" data-level="2">Om al tgoet dat rome heeft binne[n].'</div>
				<div n="786" xml:id="chapter-20-verse-786" type="verse" data-level="2">Hoert wes si sal beghinnen!</div>
			</div>
			<div n="(21)" xml:id="chapter-21" type="chapter" data-level="1">
				<div n="787" xml:id="chapter-21-verse-787" type="verse" data-level="2">Nv gaet si met groten weene</div>
				<div n="788" xml:id="chapter-21-verse-788" type="verse" data-level="2">Ten cloest[er] w[aer]t, moeder eene.</div>
				<div n="789" xml:id="chapter-21-verse-789" type="verse" data-level="2">Doen si quam inden v[er]giere,</div>
				<div n="790" xml:id="chapter-21-verse-790" type="verse" data-level="2">Vant si die dore ontsloten sciere.</div>
				<div n="791" xml:id="chapter-21-verse-791" type="verse" data-level="2">Si ghincker in sond[er] wanc:</div>
				<div n="792" xml:id="chapter-21-verse-792" type="verse" data-level="2">'Maria, hebbes danc,</div>
				<div n="793" xml:id="chapter-21-verse-793" type="verse" data-level="2">Jc ben comen binnen mure!</div>
				<div n="794" xml:id="chapter-21-verse-794" type="verse" data-level="2">God gheue mi goede auenture.'</div>
				<div n="795" xml:id="chapter-21-verse-795" type="verse" data-level="2">Waer si quam, vant si dore</div>
				<div n="796" xml:id="chapter-21-verse-796" type="verse" data-level="2">Al wide open ieghen hore.</div>
				<div n="797" xml:id="chapter-21-verse-797" type="verse" data-level="2">Jn die kerke si doe trac.</div>
				<div n="798" xml:id="chapter-21-verse-798" type="verse" data-level="2">Heymelike si doe sprac:</div>
				<div n="799" xml:id="chapter-21-verse-799" type="verse" data-level="2">'God, here, ic bidde v met vlite,</div>
				<div n="800" xml:id="chapter-21-verse-800" type="verse" data-level="2">Hulpt mi wed[er] in min[en] abite</div>
				<div n="801" xml:id="chapter-21-verse-801" type="verse" data-level="2">Dat ic ouer .xiiij. iaer</div>
				<div n="802" xml:id="chapter-21-verse-802" type="verse" data-level="2">Liet ligghe[n] op ons[er] v[ro]uwe[n] outaer</div>
				<div n="803" xml:id="chapter-21-verse-803" type="verse" data-level="2">Snachs, doen ic danen sciet!'</div>
				<div n="804" xml:id="chapter-21-verse-804" type="verse" data-level="2">Dit en es gheloghen niet,</div>
				<div n="805" xml:id="chapter-21-verse-805" type="verse" data-level="2">Jc segt v sonder ghile:</div>
				<div n="806" xml:id="chapter-21-verse-806" type="verse" data-level="2">Scone, couele ende wile</div>
				<div n="807" xml:id="chapter-21-verse-807" type="verse" data-level="2">Vant si ter seluer stede weder</div>
				<div n="808" xml:id="chapter-21-verse-808" type="verse" data-level="2">D[aer] sijt hadde gheleit neder.</div>
				<div n="809" xml:id="chapter-21-verse-809" type="verse" data-level="2">Si traect an haestelike</div>
				<div n="810" xml:id="chapter-21-verse-810" type="verse" data-level="2">Ende seide: 'God van hemelrike</div>
				<div n="811" xml:id="chapter-21-verse-811" type="verse" data-level="2">En[de] maria, maghet fijn,</div>
				<div n="812" xml:id="chapter-21-verse-812" type="verse" data-level="2">Ghebenedijt moetti sijn!</div>
				<div n="813" xml:id="chapter-21-verse-813" type="verse" data-level="2">Ghi sijt alre doghet bloeme.</div>
				<div n="814" xml:id="chapter-21-verse-814" type="verse" data-level="2">Jn uwen reine magedoeme</div>
				<div n="815" xml:id="chapter-21-verse-815" type="verse" data-level="2">Droeghedi een kint sond[er] wee,</div>
				<div n="816" xml:id="chapter-21-verse-816" type="verse" data-level="2">Dat h[er]e sal bliuen e[m]mermee.</div>
				<div n="817" xml:id="chapter-21-verse-817" type="verse" data-level="2">Ghi sijt een wt v[er]coren werde:</div>
				<div n="818" xml:id="chapter-21-verse-818" type="verse" data-level="2">V kint maecte hemel en[de] erde;</div>
				<div n="819" xml:id="chapter-21-verse-819" type="verse" data-level="2">Dese ghewelt comt v van gode</div>
				<div n="820" xml:id="chapter-21-verse-820" type="verse" data-level="2">En[de] staet altoes tuwen ghebode;</div>
				<div n="821" xml:id="chapter-21-verse-821" type="verse" data-level="2">Den h[er]e, die (es) ons broeder,</div>
				<div n="822" xml:id="chapter-21-verse-822" type="verse" data-level="2">Moghedi ghebieden als moeder</div>
				<div n="823" xml:id="chapter-21-verse-823" type="verse" data-level="2">En[de] hi v heten lieue dochter.</div>
				<div n="824" xml:id="chapter-21-verse-824" type="verse" data-level="2">Hier o[m]me leuic vele te sochter:</div>
				<div n="825" xml:id="chapter-21-verse-825" type="verse" data-level="2">Wie aen v soect ghenade,</div>
				<div n="826" xml:id="chapter-21-verse-826" type="verse" data-level="2">Hi vintse, al comt hi spade.</div>
				<div n="827" xml:id="chapter-21-verse-827" type="verse" data-level="2">V hulpe die es alte groet.</div>
				<div n="828" xml:id="chapter-21-verse-828" type="verse" data-level="2">Al hebbic v[er]noy ende noet,</div>
				<div n="829" xml:id="chapter-21-verse-829" type="verse" data-level="2">Hets bi v ghewandelt soe,</div>
				<div n="830" xml:id="chapter-21-verse-830" type="verse" data-level="2">Dat ic nv mach wesen vroe.</div>
				<div n="831" xml:id="chapter-21-verse-831" type="verse" data-level="2">Met rechte maghic v benedien.'</div>
				<div n="832" xml:id="chapter-21-verse-832" type="verse" data-level="2">Die slotele vander sacristien</div>
				<div n="833" xml:id="chapter-21-verse-833" type="verse" data-level="2">Sach si hanghen in ware dinc</div>
				<div n="834" xml:id="chapter-21-verse-834" type="verse" data-level="2">Vor marien d[aer] sise hinc.</div>
				<div n="835" xml:id="chapter-21-verse-835" type="verse" data-level="2">Die slotele hinc si aen hare</div>
				<div n="836" xml:id="chapter-21-verse-836" type="verse" data-level="2">En[de] ghinc ten core, d[aer] si clare</div>
				<div n="837" xml:id="chapter-21-verse-837" type="verse" data-level="2">Lampte[n] sach berre[n] in alle[n] hoeke[n].</div>
				<div n="838" xml:id="chapter-21-verse-838" type="verse" data-level="2">Daer na ghinc si ten boeken</div>
				<div n="839" xml:id="chapter-21-verse-839" type="verse" data-level="2">Ende leide elc op sine stede,</div>
				<div n="840" xml:id="chapter-21-verse-840" type="verse" data-level="2">Alsi dicke te voren dede;</div>
				<div n="841" xml:id="chapter-21-verse-841" type="verse" data-level="2">En[de] si bat der maghet marien,</div>
				<div n="842" xml:id="chapter-21-verse-842" type="verse" data-level="2">Dat sise van euele moeste vrien</div>
				<div n="843" xml:id="chapter-21-verse-843" type="verse" data-level="2">En[de] haer kinder, die si liet</div>
				<div n="844" xml:id="chapter-21-verse-844" type="verse" data-level="2">Ter weduwen huus in zw[aer] v[er]driet.</div>
				<div n="845" xml:id="chapter-21-verse-845" type="verse" data-level="2">Binne[n] dien was die nacht ghegae[n],</div>
				<div n="846" xml:id="chapter-21-verse-846" type="verse" data-level="2">Dat dorloy begonste te slaen,</div>
				<div n="847" xml:id="chapter-21-verse-847" type="verse" data-level="2">D[aer] men midd[er]nacht bi kinde.</div>
				<div n="848" xml:id="chapter-21-verse-848" type="verse" data-level="2">Si nam (t)cloc zeel biden inde</div>
				<div n="849" xml:id="chapter-21-verse-849" type="verse" data-level="2">En[de] luude mett[en] so wel te tiden,</div>
				<div n="850" xml:id="chapter-21-verse-850" type="verse" data-level="2">Dat sijt hoerden in allen ziden.</div>
				<div n="851" xml:id="chapter-21-verse-851" type="verse" data-level="2">Die bouen opten dormter laghen,</div>
				<div n="852" xml:id="chapter-21-verse-852" type="verse" data-level="2">Die quam(en) alle sonder traghen</div>
				<div n="853" xml:id="chapter-21-verse-853" type="verse" data-level="2">Vanden dormter ghemene.</div>
				<div n="854" xml:id="chapter-21-verse-854" type="verse" data-level="2">Sine wisten hier af g[roe]t no clene.</div>
				<div n="855" xml:id="chapter-21-verse-855" type="verse" data-level="2">Si bleef inden cloest[er] hare[n] tijt</div>
				<div n="856" xml:id="chapter-21-verse-856" type="verse" data-level="2">Sond[er] lachter en[de] verwijt:</div>
				<div n="857" xml:id="chapter-21-verse-857" type="verse" data-level="2">Maria hadde ghedient voer hare</div>
				<div n="858" xml:id="chapter-21-verse-858" type="verse" data-level="2">Ghelijc oft sijt selue ware.</div>
				<div n="859" xml:id="chapter-21-verse-859" type="verse" data-level="2">Dus was die sonderse bekeert</div>
				<div n="860" xml:id="chapter-21-verse-860" type="verse" data-level="2">Maria te loue, die men eert,</div>
				<div n="861" xml:id="chapter-21-verse-861" type="verse" data-level="2">Der maghet van hemelrike,</div>
				<div n="862" xml:id="chapter-21-verse-862" type="verse" data-level="2">Die altoes ghetrouwelike</div>
				<div n="863" xml:id="chapter-21-verse-863" type="verse" data-level="2">Haren vrient staet ein staden,</div>
				<div n="864" xml:id="chapter-21-verse-864" type="verse" data-level="2">Alsi in node sijn verladen.</div>
			</div>
			<div n="(22)" xml:id="chapter-22" type="chapter" data-level="1">
				<div n="865" xml:id="chapter-22-verse-865" type="verse" data-level="2">Deze ioffrouwe, d[aer] ic af las,</div>
				<div n="866" xml:id="chapter-22-verse-866" type="verse" data-level="2">Es nonne alsi te voren was.</div>
				<div n="867" xml:id="chapter-22-verse-867" type="verse" data-level="2">Nv en willic v[er]gheten niet</div>
				<div n="868" xml:id="chapter-22-verse-868" type="verse" data-level="2">Haer twee kindere, die si liet</div>
				<div n="869" xml:id="chapter-22-verse-869" type="verse" data-level="2">Ter weduwen huus in g[ro]ter noet.</div>
				<div n="870" xml:id="chapter-22-verse-870" type="verse" data-level="2">Si en hadden ghelt noch broet.</div>
				<div n="871" xml:id="chapter-22-verse-871" type="verse" data-level="2">Jn can v niet vergronden,</div>
				<div n="872" xml:id="chapter-22-verse-872" type="verse" data-level="2">Doen si h[aer] moeder niet en vonden,</div>
				<div n="873" xml:id="chapter-22-verse-873" type="verse" data-level="2">Wat groter rouwe datsi dreuen.</div>
				<div n="874" xml:id="chapter-22-verse-874" type="verse" data-level="2">Die weduwe ghincker sitten neue[n];</div>
				<div n="875" xml:id="chapter-22-verse-875" type="verse" data-level="2">Si hadder op ontfermenisse.</div>
				<div n="876" xml:id="chapter-22-verse-876" type="verse" data-level="2">Sie seide: 'Jc wille toter abdisse</div>
				<div n="877" xml:id="chapter-22-verse-877" type="verse" data-level="2">Gaen met desen .ij. kinden.</div>
				<div n="878" xml:id="chapter-22-verse-878" type="verse" data-level="2">God sal hare int herte sinden</div>
				<div n="879" xml:id="chapter-22-verse-879" type="verse" data-level="2">Dat si hen goet sal doen.'</div>
				<div n="880" xml:id="chapter-22-verse-880" type="verse" data-level="2">Si dede[n] ane cled[er] ende scoen;</div>
				<div n="881" xml:id="chapter-22-verse-881" type="verse" data-level="2">Si ghincker met in couent;</div>
				<div n="882" xml:id="chapter-22-verse-882" type="verse" data-level="2">Si seide: 'Vrouwe, nv bekent</div>
				<div n="883" xml:id="chapter-22-verse-883" type="verse" data-level="2">Den noet van desen tween wesen.</div>
				<div n="884" xml:id="chapter-22-verse-884" type="verse" data-level="2">Die moed[er] heefse met vresen</div>
				<div n="885" xml:id="chapter-22-verse-885" type="verse" data-level="2">Te nacht in mijn huus gelaten</div>
				<div n="886" xml:id="chapter-22-verse-886" type="verse" data-level="2">En[de] es ghegaen hare straten,</div>
				<div n="887" xml:id="chapter-22-verse-887" type="verse" data-level="2">Jc en weet west noch oest.</div>
				<div n="888" xml:id="chapter-22-verse-888" type="verse" data-level="2">Dus sijn die kinder onghetroest.</div>
				<div n="889" xml:id="chapter-22-verse-889" type="verse" data-level="2">Jc hulpe he[n] gheerne, wistic hoe.'</div>
				<div n="890" xml:id="chapter-22-verse-890" type="verse" data-level="2">Die abdisse spracker toe:</div>
				<div n="891" xml:id="chapter-22-verse-891" type="verse" data-level="2">'Houtse wel, ic saelt v lonen,</div>
				<div n="892" xml:id="chapter-22-verse-892" type="verse" data-level="2">Dat ghijs v niet en selt becronen,</div>
				<div n="893" xml:id="chapter-22-verse-893" type="verse" data-level="2">Na dat si v sijn ghelaten.</div>
				<div n="894" xml:id="chapter-22-verse-894" type="verse" data-level="2">Men gheue hen der caritaten</div>
				<div n="895" xml:id="chapter-22-verse-895" type="verse" data-level="2">Elcs daghes om gode.</div>
				<div n="896" xml:id="chapter-22-verse-896" type="verse" data-level="2">Sint hier daghelijcs enen bode</div>
				<div n="897" xml:id="chapter-22-verse-897" type="verse" data-level="2">Die hen drincken hale en[de] eten.</div>
				<div n="898" xml:id="chapter-22-verse-898" type="verse" data-level="2">Gheberst he[n] yet, laet mi weten.'</div>
				<div n="899" xml:id="chapter-22-verse-899" type="verse" data-level="2">Die weduwe was vroe</div>
				<div n="900" xml:id="chapter-22-verse-900" type="verse" data-level="2">Dat haer comen was alsoe.</div>
				<div n="901" xml:id="chapter-22-verse-901" type="verse" data-level="2">Si nam die kinder met hare</div>
				<div n="902" xml:id="chapter-22-verse-902" type="verse" data-level="2">En[de] hadder toe goede ware.</div>
				<div n="903" xml:id="chapter-22-verse-903" type="verse" data-level="2">Die moed[er] diese hadde ghesoghet</div>
				<div n="904" xml:id="chapter-22-verse-904" type="verse" data-level="2">Ende pine d[aer] om ghedoeghet,</div>
				<div n="905" xml:id="chapter-22-verse-905" type="verse" data-level="2">Haer was wel te moede,</div>
				<div n="906" xml:id="chapter-22-verse-906" type="verse" data-level="2">Doen sise wiste in goed[er] hoede,</div>
				<div n="907" xml:id="chapter-22-verse-907" type="verse" data-level="2">Haer kind[er], die si begaf</div>
				<div n="908" xml:id="chapter-22-verse-908" type="verse" data-level="2">Jn grot[er] noet en[de] ghinc af.</div>
				<div n="909" xml:id="chapter-22-verse-909" type="verse" data-level="2">Sine hadde vaer no hinder</div>
				<div n="910" xml:id="chapter-22-verse-910" type="verse" data-level="2">Voert meer om hare kinder.</div>
				<div n="911" xml:id="chapter-22-verse-911" type="verse" data-level="2">Si leide vort een heylech leuen.</div>
				<div n="912" xml:id="chapter-22-verse-912" type="verse" data-level="2">Menech suchten ende beuen</div>
				<div n="913" xml:id="chapter-22-verse-913" type="verse" data-level="2">Hadsi nacht ende dach,</div>
				<div n="914" xml:id="chapter-22-verse-914" type="verse" data-level="2">Want h[aer] die rouwe int h[er]te lach</div>
				<div n="915" xml:id="chapter-22-verse-915" type="verse" data-level="2">Van haren quaden sonden,</div>
				<div n="916" xml:id="chapter-22-verse-916" type="verse" data-level="2">Die si niet en dorste v[er]monden</div>
				<div n="917" xml:id="chapter-22-verse-917" type="verse" data-level="2">Ghene[n] mensche, no ontdecken,</div>
				<div n="918" xml:id="chapter-22-verse-918" type="verse" data-level="2">Noe in dichten oec v[er]trecken.</div>
			</div>
			<div n="(23)" xml:id="chapter-23" type="chapter" data-level="1">
				<div n="919" xml:id="chapter-23-verse-919" type="verse" data-level="2">Hier na quam op ene[n] dach</div>
				<div n="920" xml:id="chapter-23-verse-920" type="verse" data-level="2">Een abt, diese te visenteerne plach</div>
				<div n="921" xml:id="chapter-23-verse-921" type="verse" data-level="2">Eenweruen binnen den iare,</div>
				<div n="922" xml:id="chapter-23-verse-922" type="verse" data-level="2">Om te v[er]nemen oft daer ware</div>
				<div n="923" xml:id="chapter-23-verse-923" type="verse" data-level="2">Enech lachterlike gheruchte,</div>
				<div n="924" xml:id="chapter-23-verse-924" type="verse" data-level="2">D[aer] si blame af hebben mochte(n).</div>
				<div n="925" xml:id="chapter-23-verse-925" type="verse" data-level="2">Sdaghes als hire comen was,</div>
				<div n="926" xml:id="chapter-23-verse-926" type="verse" data-level="2">Lach die sonderse ende las</div>
				<div n="927" xml:id="chapter-23-verse-927" type="verse" data-level="2">Jnden coer haer ghebet</div>
				<div n="928" xml:id="chapter-23-verse-928" type="verse" data-level="2">Jn groter twiuelingen met.</div>
				<div n="929" xml:id="chapter-23-verse-929" type="verse" data-level="2">Die duuel becorese mett[er] scame,</div>
				<div n="930" xml:id="chapter-23-verse-930" type="verse" data-level="2">Dat si h[aer] sondelike blame</div>
				<div n="931" xml:id="chapter-23-verse-931" type="verse" data-level="2">Vore den abt n[iet] en soude bringhen.</div>
				<div n="932" xml:id="chapter-23-verse-932" type="verse" data-level="2">Alsi lach inder bedinghen,</div>
				<div n="933" xml:id="chapter-23-verse-933" type="verse" data-level="2">Sach si, hoe dat neuen haer leet</div>
				<div n="934" xml:id="chapter-23-verse-934" type="verse" data-level="2">Een ionghelinc met witten ghecleet.</div>
				<div n="935" xml:id="chapter-23-verse-935" type="verse" data-level="2">Hi droech in sine[n] arm al bloet</div>
				<div n="936" xml:id="chapter-23-verse-936" type="verse" data-level="2">Een kint, dat dochte haer doet.</div>
				<div n="937" xml:id="chapter-23-verse-937" type="verse" data-level="2">Die ionghelinc warp op en[de] neder</div>
				<div n="938" xml:id="chapter-23-verse-938" type="verse" data-level="2">Enen appel ende vinken weder</div>
				<div n="939" xml:id="chapter-23-verse-939" type="verse" data-level="2">Vor tkint, en[de] maecte spel.</div>
				<div n="940" xml:id="chapter-23-verse-940" type="verse" data-level="2">Dit v[er]sach die nonne wel,</div>
				<div n="941" xml:id="chapter-23-verse-941" type="verse" data-level="2">D[aer] si in haer ghebede lach.</div>
				<div n="942" xml:id="chapter-23-verse-942" type="verse" data-level="2">Si seide: 'Vrient, oft wesen mach</div>
				<div n="943" xml:id="chapter-23-verse-943" type="verse" data-level="2">En[de] of ghi comen sijt van gode,</div>
				<div n="944" xml:id="chapter-23-verse-944" type="verse" data-level="2">Soe manic v bi sine ghebode,</div>
				<div n="945" xml:id="chapter-23-verse-945" type="verse" data-level="2">Dat ghi mi segt en[de] n[iet] en heelt,</div>
				<div n="946" xml:id="chapter-23-verse-946" type="verse" data-level="2">W[aer] om ghi voer dat kint speelt</div>
				<div n="947" xml:id="chapter-23-verse-947" type="verse" data-level="2">Metten sconen appel roet,</div>
				<div n="948" xml:id="chapter-23-verse-948" type="verse" data-level="2">En[de] het leet in uwe[n] armen doet?</div>
				<div n="949" xml:id="chapter-23-verse-949" type="verse" data-level="2">V spel en helpt he[m] niet een haer.'</div>
				<div n="950" xml:id="chapter-23-verse-950" type="verse" data-level="2">'Seker, nonne, ghi segt waer.</div>
				<div n="951" xml:id="chapter-23-verse-951" type="verse" data-level="2">En weet niet van mine[n] spele</div>
				<div n="952" xml:id="chapter-23-verse-952" type="verse" data-level="2">Weder luttel no vele;</div>
				<div n="953" xml:id="chapter-23-verse-953" type="verse" data-level="2">Hets doet: en hoert no en siet.</div>
				<div n="954" xml:id="chapter-23-verse-954" type="verse" data-level="2">Als des ghelike en weet god niet,</div>
				<div n="955" xml:id="chapter-23-verse-955" type="verse" data-level="2">Dat ghi leest ende vast.</div>
				<div n="956" xml:id="chapter-23-verse-956" type="verse" data-level="2">Dat en helpt v niet een bast;</div>
				<div n="957" xml:id="chapter-23-verse-957" type="verse" data-level="2">Hets al verloren pine,</div>
				<div n="958" xml:id="chapter-23-verse-958" type="verse" data-level="2">Dat ghi neemt discipline.</div>
				<div n="959" xml:id="chapter-23-verse-959" type="verse" data-level="2">Ghi sijt in sonden soe v[er]smoert,</div>
				<div n="960" xml:id="chapter-23-verse-960" type="verse" data-level="2">Dat god v beden niet en hoert</div>
				<div n="961" xml:id="chapter-23-verse-961" type="verse" data-level="2">Bouen in sijn rike.</div>
				<div n="962" xml:id="chapter-23-verse-962" type="verse" data-level="2">Jc rade v: haestelike</div>
				<div n="963" xml:id="chapter-23-verse-963" type="verse" data-level="2">Gaet ten abt, uwen vader,</div>
				<div n="964" xml:id="chapter-23-verse-964" type="verse" data-level="2">Ende v[er]teelt hem algader</div>
				<div n="965" xml:id="chapter-23-verse-965" type="verse" data-level="2">V sonden al sonder lieghen.</div>
				<div n="966" xml:id="chapter-23-verse-966" type="verse" data-level="2">Laet v den duuel n[iet] bedrieghe[n].</div>
				<div n="967" xml:id="chapter-23-verse-967" type="verse" data-level="2">Die abt sal v absolueren</div>
				<div n="968" xml:id="chapter-23-verse-968" type="verse" data-level="2">Van den sonden die v deren.</div>
				<div n="969" xml:id="chapter-23-verse-969" type="verse" data-level="2">Eest dat ghise niet en wilt spreke[n],</div>
				<div n="970" xml:id="chapter-23-verse-970" type="verse" data-level="2">God salse zw[aer]like an v wreken!'</div>
				<div n="971" xml:id="chapter-23-verse-971" type="verse" data-level="2">Die ionghelinc ghinc vte h[aer] oghen;</div>
				<div n="972" xml:id="chapter-23-verse-972" type="verse" data-level="2">Hine wilde haer nemm[er] v[er]toghen.</div>
				<div n="973" xml:id="chapter-23-verse-973" type="verse" data-level="2">Dat hi seide, heeft si v[er]staen.</div>
				<div n="974" xml:id="chapter-23-verse-974" type="verse" data-level="2">Smorghens ghinc si alsoe saen</div>
				<div n="975" xml:id="chapter-23-verse-975" type="verse" data-level="2">Ten abt en[de] bat dat hi hoerde</div>
				<div n="976" xml:id="chapter-23-verse-976" type="verse" data-level="2">Haer biechte van worde te worde.</div>
				<div n="977" xml:id="chapter-23-verse-977" type="verse" data-level="2">Die abt was vroet van sinne.</div>
				<div n="978" xml:id="chapter-23-verse-978" type="verse" data-level="2">Hi seide: 'Dochter, lieue minne,</div>
				<div n="979" xml:id="chapter-23-verse-979" type="verse" data-level="2">Des en willic laten niet.</div>
				<div n="980" xml:id="chapter-23-verse-980" type="verse" data-level="2">Bepeinst v wel ende besiet</div>
				<div n="981" xml:id="chapter-23-verse-981" type="verse" data-level="2">Volcomelijc van uwen sonden.'</div>
				<div n="982" xml:id="chapter-23-verse-982" type="verse" data-level="2">Ende si ghinc ten seluen stonden</div>
				<div n="983" xml:id="chapter-23-verse-983" type="verse" data-level="2">Den heyleghen abt sitten neuen</div>
				<div n="984" xml:id="chapter-23-verse-984" type="verse" data-level="2">En[de] ondecte{n} he[m] al haer leuen</div>
				<div n="985" xml:id="chapter-23-verse-985" type="verse" data-level="2">En[de] haer vite van beghinne:</div>
				<div n="986" xml:id="chapter-23-verse-986" type="verse" data-level="2">Hoe si met ere dulre minne</div>
				<div n="987" xml:id="chapter-23-verse-987" type="verse" data-level="2">Becort was soe uter maten,</div>
				<div n="988" xml:id="chapter-23-verse-988" type="verse" data-level="2">Dat si moeste ligghen laten</div>
				<div n="989" xml:id="chapter-23-verse-989" type="verse" data-level="2">H[aer] abijt met groten vare</div>
				<div n="990" xml:id="chapter-23-verse-990" type="verse" data-level="2">Eens, snachts, op ons[er] v[ro]uwe[n] outare,</div>
				<div n="991" xml:id="chapter-23-verse-991" type="verse" data-level="2">En[de] rumede de[n] cloest[er] m[et] enen man,</div>
				<div n="992" xml:id="chapter-23-verse-992" type="verse" data-level="2">Die twee kind[er]e aen hare wan.</div>
				<div n="993" xml:id="chapter-23-verse-993" type="verse" data-level="2">Al dat h[aer] ye was ghesciet,</div>
				<div n="994" xml:id="chapter-23-verse-994" type="verse" data-level="2">Dies ne liet si achter niet;</div>
				<div n="995" xml:id="chapter-23-verse-995" type="verse" data-level="2">Wat si wiste in h[aer] herte gront,</div>
				<div n="996" xml:id="chapter-23-verse-996" type="verse" data-level="2">Maecte si den abt al cont.</div>
				<div n="997" xml:id="chapter-23-verse-997" type="verse" data-level="2">Doen si ghebiecht hadde algader,</div>
				<div n="998" xml:id="chapter-23-verse-998" type="verse" data-level="2">Sp[ra]c dabt, die heyleghe vader:</div>
				<div n="999" xml:id="chapter-23-verse-999" type="verse" data-level="2">'Dochter, ic sal v absolueren</div>
				<div n="1000" xml:id="chapter-23-verse-1000" type="verse" data-level="2">Vanden sonden die v deren,</div>
				<div n="1001" xml:id="chapter-23-verse-1001" type="verse" data-level="2">Die ghi mi nv hebt ghelijt.</div>
				<div n="1002" xml:id="chapter-23-verse-1002" type="verse" data-level="2">Gheloeft ende ghebenedijt</div>
				<div n="1003" xml:id="chapter-23-verse-1003" type="verse" data-level="2">Moet die moeder gods wesen!'</div>
				<div n="1004" xml:id="chapter-23-verse-1004" type="verse" data-level="2">Hi leide h[aer] op thoeft met desen</div>
				<div n="1005" xml:id="chapter-23-verse-1005" type="verse" data-level="2">Die hant en[de] gaf haer p[er]doen.</div>
				<div n="1006" xml:id="chapter-23-verse-1006" type="verse" data-level="2">Hi seide: 'Jc sal in een sermoen</div>
				<div n="1007" xml:id="chapter-23-verse-1007" type="verse" data-level="2">V biechte openbare seggen,</div>
				<div n="1008" xml:id="chapter-23-verse-1008" type="verse" data-level="2">En[de] die soe wiselike beleggen,</div>
				<div n="1009" xml:id="chapter-23-verse-1009" type="verse" data-level="2">Dat ghi en[de] v kinder mede</div>
				<div n="1010" xml:id="chapter-23-verse-1010" type="verse" data-level="2">Ne[m]mermeer te ghere stede</div>
				<div n="1011" xml:id="chapter-23-verse-1011" type="verse" data-level="2">Ghenen lacht[er] en selt ghecrigen.</div>
				<div n="1012" xml:id="chapter-23-verse-1012" type="verse" data-level="2">Het ware onrecht, soudeme[n]t swige[n],</div>
				<div n="1013" xml:id="chapter-23-verse-1013" type="verse" data-level="2">Die scone miracle die ons h[er]e</div>
				<div n="1014" xml:id="chapter-23-verse-1014" type="verse" data-level="2">Dede doer siere moeder ere.</div>
				<div n="1015" xml:id="chapter-23-verse-1015" type="verse" data-level="2">Jc saelt orconden ouer al.</div>
				<div n="1016" xml:id="chapter-23-verse-1016" type="verse" data-level="2">Jc hope, datter noch bi sal</div>
				<div n="1017" xml:id="chapter-23-verse-1017" type="verse" data-level="2">Menech sondare bekeren</div>
				<div n="1018" xml:id="chapter-23-verse-1018" type="verse" data-level="2">En[de] onser lieuer v[ro]uwen eren.'</div>
			</div>
			<div n="(24)" xml:id="chapter-24" type="chapter" data-level="1">
				<div n="1019" xml:id="chapter-24-verse-1019" type="verse" data-level="2">Hj deet verstaen den couende,</div>
				<div n="1020" xml:id="chapter-24-verse-1020" type="verse" data-level="2">Eer hi thuus weder wende,</div>
				<div n="1021" xml:id="chapter-24-verse-1021" type="verse" data-level="2">Hoe ere nonnen was ghesciet.</div>
				<div n="1022" xml:id="chapter-24-verse-1022" type="verse" data-level="2">Maer sine wisten niet</div>
				<div n="1023" xml:id="chapter-24-verse-1023" type="verse" data-level="2">Wie si was; het bleef v[er]holen.</div>
				<div n="1024" xml:id="chapter-24-verse-1024" type="verse" data-level="2">Die abt voer gode volen.</div>
				<div n="1025" xml:id="chapter-24-verse-1025" type="verse" data-level="2">Der no[n]nen kind[er] nam hi beide</div>
				<div n="1026" xml:id="chapter-24-verse-1026" type="verse" data-level="2">En[de] vorese in sijn gheleide.</div>
				<div n="1027" xml:id="chapter-24-verse-1027" type="verse" data-level="2">Grau abijt dedi hen an</div>
				<div n="1028" xml:id="chapter-24-verse-1028" type="verse" data-level="2">En[de] si worden twee goede man.</div>
				<div n="1029" xml:id="chapter-24-verse-1029" type="verse" data-level="2">Haer moeder hiet beatrijs.</div>
				<div n="1030" xml:id="chapter-24-verse-1030" type="verse" data-level="2">Loef gode ende prijs</div>
				<div n="1031" xml:id="chapter-24-verse-1031" type="verse" data-level="2">En[de] maria, die gode soghede,</div>
				<div n="1032" xml:id="chapter-24-verse-1032" type="verse" data-level="2">En[de] dese scone miracle toghede;</div>
				<div n="1033" xml:id="chapter-24-verse-1033" type="verse" data-level="2">Si halp h[aer] wt alre noet.</div>
				<div n="1034" xml:id="chapter-24-verse-1034" type="verse" data-level="2">Nv bidden wi alle, cleine en[de] g[roe]t,</div>
				<div n="1035" xml:id="chapter-24-verse-1035" type="verse" data-level="2">Die dese miracle horen lesen,</div>
				<div n="1036" xml:id="chapter-24-verse-1036" type="verse" data-level="2">Dat maria moet wesen</div>
				<div n="1037" xml:id="chapter-24-verse-1037" type="verse" data-level="2">Ons vorsprake int soete dal</div>
				<div n="1038" xml:id="chapter-24-verse-1038" type="verse" data-level="2">Daer god die werelt doemen sal.</div>
				<div n="1039" xml:id="chapter-24-verse-1039" type="verse" data-level="2">Amen.</div>
			</div>
		</body>
	</text>
</TEI>