- body:
  - milestone[unit=chapter,n=1]
  - label[lg=deu-Latn]: Prolog
  - lg:
    - l[n=1]: Gedaehte mans ze guote niht,
    - l[n=2]: von dem der werlde guot geschiht,
  - lg:
    - l[n=3]: sô waere ez allez alse niht,
    - l[n=4]: swaz guotes in der werlde geschiht.
  - lg:
    - l[n=5]: Der guote man swaz der in guot
    - l[n=6]: und niwan der werlt ze guote tuot,
  - lg:
    - l[n=7]: swer daz iht anders wan in guot
    - l[n=8]: vernemen wil, der missetuot.
  - lg:
    - l[n=9]: Ich hoere es velschen harte vil,
    - l[n=10]: 'daz man doch gerne haben wil:'
  - lg:
    - l[n=11]: dâ ist des lützelen ze vil,
    - l[n=12]: dâ wil man, des man niene wil.
  - lg:
    - l[n=13]: Ez zimet dem man ze lobene wol,
    - l[n=14]: des er iedoch bedürfen sol,
  - lg:
    - l[n=15]: und lâze ez ime gevallen wol,
    - l[n=16]: die wîle ez ime gevallen sol.
  - lg:
    - l[n=17]: Tiure unde wert ist mir der man,
    - l[n=18]: der guot und übel betrahten kan,
  - lg:
    - l[n=19]: der mich und iegelîchen man
    - l[n=20]: nâch sînem werde erkennen kan.
  - lg:
    - l[n=21]: Êre unde lop diu schepfent list,
    - l[n=22]: 'dâ list ze lobe geschaffen ist:'
  - lg:
    - l[n=23]: swâ er mit lobe geblüemet ist,
    - l[n=24]: dâ blüejet aller slahte list.
  - lg:
    - l[n=25]: Rehte als daz dinc z' unruoche gât,
    - l[n=26]: daz lobes noch êre niene hât,
  - lg:
    - l[n=27]: als liebet daz, daz êre hât
    - l[n=28]: und sînes lobes niht irre gât.
  - lg:
    - l[n=29]: Ir ist sô vil, die des nu pflegent,
    - l[n=30]: daz si daz guote z' übele wegent,
  - lg:
    - l[n=31]: 'daz übel wider ze guote wegent:'
    - l[n=32]: die pflegent niht, si widerpflegent.
  - lg:
    - l[n=33]: Cunst unde nâhe sehender sin
    - l[n=34]: swie wol diu schînen under in,
  - lg:
    - l[n=35]: geherberget nît zuo z' in,
    - l[n=36]: er leschet kunst unde sin.
  - lg:
    - l[n=37]: Hei tugent, wie smal sint dîne stege,
    - l[n=38]: wie kumberlîch sint dîne wege!
  - lg:
    - l[n=39]: die dîne stege, die dîne wege,
    - l[n=40]: wol ime, der si wege unde stege!
  - lg:
    - l[n=41]: Trîbe ich die zît vergebene hin,
    - l[n=42]: sô zîtic ich ze lebene bin,
  - lg:
    - l[n=43]: sône var ich in der werlt sus hin
    - l[n=44]: niht sô gewerldet, alse ich bin.
  - lg:
    - l[n=45]: Ich hân mir eine unmüezekeit
    - l[n=46]: der werlt ze liebe vür geleit
  - lg:
    - l[n=47]: und edelen herzen z' einer hage,
    - l[n=48]: den herzen, den ich herze trage,
  - lg:
    - l[n=49]: der werlde, in die mîn herze siht.
    - l[n=50]: ine meine ir aller werlde niht
  - lg:
    - l[n=51]: als die, von der ich hoere sagen,
    - l[n=52]: diu keine swaere enmüge getragen
  - lg:
    - l[n=53]: und niwan in vröuden welle sweben.
    - l[n=54]: die lâze ouch got mit vröuden leben!
  - lg:
    - l[n=55]: Der werlde und diseme lebene
    - l[n=56]: enkumt mîn rede niht ebene.
  - lg:
    - l[n=57]: ir leben und mînez zweient sich.
    - l[n=58]: ein ander werlt die meine ich,
  - lg:
    - l[n=59]: diu samet in eime herzen treit
    - l[n=60]: ir süeze sûr, ir liebez leit,
  - lg:
    - l[n=61]: ir herzeliep, ir senede nôt,
    - l[n=62]: ir liebez leben, ir leiden tôt,
  - lg:
    - l[n=63]: ir lieben tôt, ir leidez leben.
    - l[n=64]: dem lebene sî mîn leben ergeben,
  - lg:
    - l[n=65]: der werlt wil ich gewerldet wesen,
    - l[n=66]: mit ir verderben oder genesen.
  - lg:
    - l[n=67]: ich bin mit ir biz her beliben
    - l[n=68]: und hân mit ir die tage vertriben,
  - lg:
    - l[n=69]: die mir ûf nâhe gêndem leben
    - l[n=70]: 'lêre unde geleite solten geben:'
  - lg:
    - l[n=71]: der hân ich mîne unmüezekeit
    - l[n=72]: ze kurzewîle vür geleit,
  - lg:
    - l[n=73]: daz sî mit mînem maere
    - l[n=74]: ir nâhe gênde swaere
  - lg:
    - l[n=75]: ze halber senfte bringe,
    - l[n=76]: ir nôt dâ mite geringe.
  - lg:
    - l[n=77]: wan swer des iht vor ougen hât,
    - l[n=78]: dâ mite der muot z' unmuoze gât,
  - lg:
    - l[n=79]: daz entsorget sorgehaften muot,
    - l[n=80]: daz ist ze herzesorgen guot.
  - lg:
    - l[n=81]: 'ir aller volge diu ist dar an :'
    - l[n=82]: swâ sô der müezege man
  - lg:
    - l[n=83]: mit senedem schaden sî überladen,
    - l[n=84]: dâ mêre muoze seneden schaden.
  - lg:
    - l[n=85]: bî senedem leide müezekeit,
    - l[n=86]: dâ wahset iemer senede leit.
  - lg:
    - l[n=87]: durch daz ist guot, swer herzeclage
    - l[n=88]: und senede nôt ze herzen trage,
  - lg:
    - l[n=89]: daz er mit allem ruoche
    - l[n=90]: dem lîbe unmuoze suoche.
  - lg:
    - l[n=91]: dâ mite sô müezeget der muot
    - l[n=92]: und ist dem muote ein michel guot;
  - lg:
    - l[n=93]: und gerâte ich niemer doch dar an,
    - l[n=94]: daz iemer liebe gernde man
  - lg:
    - l[n=95]: dekeine solhe unmuoze im neme,
    - l[n=96]: 'diu reiner liebe missezeme:'
  - lg:
    - l[n=97]: ein senelîchez maere
    - l[n=98]: daz trîbe ein senedaere
  - lg:
    - l[n=99]: mit herzen und mit munde
    - l[n=100]: und senfte sô die stunde.
  - lg:
    - l[n=101]: Nû ist aber einer jehe ze vil,
    - l[n=102]: 'der ich vil nâch gevolgen wil:'
  - lg:
    - l[n=103]: der senede muot sô der ie mê
    - l[n=104]: mit seneden maeren umbe gê,
  - lg:
    - l[n=105]: sô sîner swaere ie mêre sî.
    - l[n=106]: der selben jehe der stüende ich bî,
  - lg:
    - l[n=107]: 'wan ein dinc, daz mir widerstât:'
    - l[n=108]: swer inneclîche liebe hât,
  - lg:
    - l[n=109]: doch ez im wê von herzen tuo,
    - l[n=110]: daz herze stêt doch ie dar zuo.
  - lg:
    - l[n=111]: der inneclîche minnen muot,
    - l[n=112]: sô der in sîner senegluot
  - lg:
    - l[n=113]: ie mêre und mêre brinnet,
    - l[n=114]: sô er ie sêrer minnet.
  - lg:
    - l[n=115]: diz leit ist liebes alse vol,
    - l[n=116]: daz übel daz tuot sô herzewol,
  - lg:
    - l[n=117]: daz es kein edele herze enbirt,
    - l[n=118]: sît ez hie von geherzet wirt.
  - lg:
    - l[n=119]: ich weiz es wârez alse den tôt
    - l[n=120]: 'und erkenne ez bî der selben nôt:'
  - lg:
    - l[n=121]: der edele senedaere
    - l[n=122]: der minnet senediu maere.
  - lg:
    - l[n=123]: von diu swer seneder maere ger,
    - l[n=124]: der envar niht verrer danne her.
  - lg:
    - l[n=125]: ich wil in wol bemaeren
    - l[n=126]: von edelen senedaeren,
  - lg:
    - l[n=127]: 'die reiner sene wol tâten schîn:'
    - l[n=128]: ein senedaere unde ein senedaerîn,
  - lg:
    - l[n=129]: ein man ein wîp, ein wîp ein man,
    - l[n=130]: Tristan Isolt, Isolt Tristan.
  - lg:
    - l[n=131]: Ich weiz wol, ir ist vil gewesen,
    - l[n=132]: die von Tristande hânt gelesen;
  - lg:
    - l[n=133]: und ist ir doch niht vil gewesen,
    - l[n=134]: die von im rehte haben gelesen.
  - lg:
    - l[n=135]: Tuon aber ich diu gelîche nuo
    - l[n=136]: und schepfe mîniu wort dar zuo,
  - lg:
    - l[n=137]: daz mir ir iegelîches sage
    - l[n=138]: von disem maere missehage,
  - lg:
    - l[n=139]: so wirbe ich anders, danne ich sol.
    - l[n=140]: 'ich entuon es niht: sî sprâchen wol'
  - lg:
    - l[n=141]: und niwan ûz edelem muote
    - l[n=142]: mir unde der werlt ze guote.
  - lg:
    - l[n=143]: binamen si tâten ez in guot.
    - l[n=144]: und swaz der man in guot getuot,
  - lg:
    - l[n=145]: daz ist ouch guot und wol getân.
    - l[n=146]: aber als ich gesprochen hân,
