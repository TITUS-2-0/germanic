- body:
  - text[n=Hld.]:
    - pb[type=manuscript]: 1r
    - verse[n=1]: Ik gihorta ðat seggen
    - verse[n=2]:
      - ðat sih urhettun ænon
      - muo
      - tin
      - ·
    - verse[n=3]: hiltibraht enti haðubrant · untar heriun tuem,
    - verse[n=4]: sunufatarungo · iro saro rihtun
    - verse[n=5]:
      - garutun sê iro
      - guðhamun · gurtun sih · iro · suert ana ·
    - verse[n=6]:
      - helidos
      - ubar hringa do sie to dero hiltiu ritun ·
    - verse[n=7]:
      - hiltibraht
      - gimahalta heribrantes sunu · her uuas heroro
      - man
    - verse[n=8]: ferahes frotoro · her fragen gistuont
    - verse[n=9]:
      - fohem
      - uuortum · wer sin fater wari
    - verse[n=10]: fireo in folche
    - verse[n=11]:
      - eddo
      - welihhes cnuosles du sis ·
    - verse[n=12]:
      - ibu du mi enan sages · ik
      - mi de odre uuet
    - verse[n=13]:
      - chind in chunnincriche · chud ist
      - min al irmindeot ·
    - verse[n=14]:
      - hadubraht gimahalta
      - hilti
      - brantes
      - sunu
    - verse[n=15]: dat sagetun mi usere liuti
    - verse[n=16]:
      - alte anti
      - frote dea érhina warun ·
    - verse[n=17]:
      - dat hiltibrant hætti
      - min fater · ih heittu hadubrant ·
    - verse[n=18]:
      - forn her ostar
      - gihueit floh her otachres nid
    - verse[n=19]:
      - hina miti theotrihhe ·
      - enti sinero degano filu ·
    - verse[n=20]:
      - her furlaet in lante luttila
      - sitten
    - verse[n=21]: prut in bure barn unwahsan
    - verse[n=22]:
      - arbeo laosa ·
      - heraet ostar hina
    - verse[n=23]:
      - det sid detrihhe darba
      - gi
      - stuontum
    - verse[n=24]:
      - fatereres mines · dat uuas so
      - friunt
      - laos
      - man
    - verse[n=25]: her was otachre ummet tirri
    - verse[n=26]:
      - dega
      - no
      - dechisto unti deotrichhe · darba gistontun
    - verse[n=27]: her was eo folches at ente imo wuas eo peheta ti leop ·
    - verse[n=28]: chud was her chonnem mannum
    - verse[n=29]:
      - ni waniu ih
      - iu lib habbe
    - verse[n=30]:
      - wettu irmingot quad
      - pb[type=manuscript]: 76v
      - hiltibraht obana ab heuane
    - verse[n=31]:
      - dat du neo dana halt mit sus
      - sippan man
    - verse[n=32]: dinc ni gileitos ·
    - verse[n=33]:
      - want her do ar arme wuntane
      - bouga
    - verse[n=34]: cheisuringu gitan · so imo se der chuning gap
    - verse[n=35]: huneo truhtin · dat ih dir it nu bi huldi gibu ·
    - verse[n=36]:
      - hadubraht
      - gimalta hiltibrantes sunu ·
    - verse[n=37]:
      - mit geru scal man geba
      - infa
      - han
    - verse[n=38]: ort widar orte ·
    - verse[n=39]: du bist dir alter hun ummet spaher
    - verse[n=40]:
      - spenis mih mit dinem wuortun wili mih dinu speru
      - wer
      - pan
      - ·
    - verse[n=41]: pist also gialtet man so du ewin inwit fortos ·
    - verse[n=42]: dat sagetun mi seolidante
    - verse[n=43]:
      - westar ubar wentilseo dat
      - man wic furnam ·
    - verse[n=44]: tot ist hiltibrant heribrantes suno ·
    - verse[n=45]: hiltibraht gimahalta heribrantes suno ·
    - verse[n=46]:
      - wela gisihu ih
      - in dinem hrustim
    - verse[n=47]: dat du habes heme herron goten
    - verse[n=48]: dat du noh bi desemo riche reccheo ni wurti ·
    - verse[n=49]:
      - wela
      - ga
      - nu waltant got quad hiltibrant wewurt skihit ·
    - verse[n=50]: ih wallota sumaro enti wintro sehstic ur lante ·
    - verse[n=51]:
      - dar
      - man mih eo scerita in folc sceotantero
    - verse[n=52]:
      - so man mir at
      - burc enigeru · banun ni gifasta ·
    - verse[n=53]:
      - nu scal mih suasat
      - chind · suertu hauwan
    - verse[n=54]:
      - breton mit sinu billiu eddo
      - ih imo ti banin werdan ·
    - verse[n=55]:
      - doh maht du nu aodlihho
      - ibu dir din ellen taoc ·
    - verse[n=56]:
      - in sus heremo man hrusti
      - gi
      - winnan
    - verse[n=57]:
      - rauba bihrahanen · ibu du dar enic reht
      - ha
      - bes
      - ·
    - verse[n=58]: der si doh nu argosto quad hiltibrant ostarliuto
    - verse[n=59]: der dir nu wiges warne nu dih es so wel lustit ·
    - verse[n=60]:
      - gudea
      - gimeinun niuse de motti ·
    - verse[n=61]:
      - werdar sih dero hiutu hregilo
      - hrumen muotti ·
    - verse[n=62]:
      - erdo desero brunnono bedero
      - uual
      - tan
      - ·
    - verse[n=63]: do lettun se ærist asckim scritan
    - verse[n=64]:
      - scarpen scurim
      - dat in dem sciltim stont ·
    - verse[n=65]:
      - do stoptun tosamane
      - staim
      - bort
      - chludun ·
    - verse[n=66]: hewun harmlicco huitte scilti ·
    - verse[n=67]: unti im iro lintun luttilo wurtun ·
    - verse[n=68]: giwigan miti wabnum
