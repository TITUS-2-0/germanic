- body:
  - DAR KLÓANE CATECHISMO VOR DEZ BÉLOSELAND VOR~TRÁGHET IN Z' GA~PRECHT VON SIBEN
    PERGHEN
  - IN SEMINARIEN VON PADEBE 1813.
  - school[n=1]:
    - CATECHISMO
    - ÉARSTE SCHULE
    - VON ME MÁCHEN=SICH Z' HALGHE KRÉÜZE
    - s[n=1]:
      - Móastar.
      - Sáit^2ar iart Christan?
    - s[n=2]:
      - Scular.
      - 'Ja: ich pin=z, az Gott vor~ghèlt=z.'
    - s[n=3]: Bas ist an Christan?
    - s[n=4]: ^3Ar ist dear, da ist gu~tófet, un clobet, un professàrt baz de hat=üz
        ga~líarnet Jesu Christo.
    - s[n=5]: Baz ist, da máchet=üz dor~kénnen vor Christan?
    - s[n=6]: Baz de máchet=üz dor~kénnen vor Christan, ist dez halghe Kréüze, ba
        bar machen séghenten=üz.
    - s[n=7]: Séghent=ach sait.
    - s[n=8]:
        foreign[lg=lat-Latn]: In nomine Patris, et Filii, et Spiritus Sancti.
    - s[n=9]: Benne nóatet^z séghen=sich?
    - s[n=10]: Af schmórghezen af me stenan auf, af schábacen af me ghenan slafan,
        un héventen aan, un ríventen alle di grözorsten arbot, ba bar machen.
  - school[n=2]:
    - DE ZBOA SCHULE
    - VON GOTTE ME HERREN
    - s[n=1]: Bear hat=üz ga~schàft un ga~lèt af de belt?
    - s[n=2]: Gott dar Herre ist dear da hat=üz ga~schàft, un ga~lèt af de belt.
    - s[n=3]: Brumme hát^3ar=üz ga~schàft un ga~lèt af de belt Gott dar Herre?
    - s[n=4]: Zo dor~kénnen=en, zo bélen=me bool, un zo servíarn=me, un asò ga~vínnen=üz
        in Hümmel.
    - s[n=5]: Bear ist Gott dar Herre?
    - s[n=6]: Ear ist dear da hat ga~schàft de belt, un ist dar éarste Herre von álleme.
    - s[n=7]: Gott dar Herre hat^3ar korp?
    - s[n=8]: Ear hat net koan korp, ear ist an püardar Spirito, ba biar möghen net
        noch seghen, noch aan rüarn.
    - s[n=9]: Ist:=da hörtan ga~béest Gott dar Herre?
    - s[n=10]: 'Ja: Gott dar Herre ist hörtan ga~béest, un hat hörtan zo sáinau.'
    - s[n=11]: Ba ist^dar Gott dar Herre?
    - s[n=12]: Ear ist in Hümmel, af d' éarda, un übarálle.
    - s[n=13]: Gott dar Herre sighet^3ar nun allez?
    - s[n=14]: "Ja: Gott dar Herre sighet allez in an dar véarte baz de ist hemmest,\
        \ baz d' ist ga~béest voar, un baz da hat zo sáinan, un sighet dar pai allez\
        \ baz bar haben in z' herce och."
  - school[n=3]:
    - DE DRAI SCHULE
    - VON ME MISTÉRIEN VON DAR HALGHEN TRINITÈ
    - s[n=1]: Sáint:=da eppa méaror Gott?
    - s[n=2]: "Niet: z'^& ist:=da net, un man:=da net sain andarst bedar an Gott anlóan."
    - s[n=3]: Bibel persúun sáint:=da in Gott den Herren?
    - s[n=4]: In Gott den Herren sáint:=da drai persúun.
    - s[n=5]: Bele sáint^sa dise drai persúun?
    - s[n=6]: Dar Vater, dar Sun, dar Halghe Spirito.
    - s[n=7]: Dar Vater ist^dar Gott?
    - s[n=8]: Ja.
    - s[n=9]: Dar Sun ist^dar Gott?
    - s[n=10]: Ja.
    - s[n=11]: Dar Halghe Spirito ist^dar Gott?
    - s[n=12]: Ja.
    - s[n=13]: Sáint:=da sait drai Gott?
    - s[n=14]: "Niet: seü saint drai persúun, un kóana von in ist net d'andar, un\
        \ machent an Gott anlóan."
    - s[n=15]: Un&brúmme saint^sa dise drai persúun an Gott anlóan?
    - s[n=16]: Brumme de natura un de Divinità von óandar ist de natura un de Divinità
        von den andarn peden och.
    - s[n=17]: Bela von disen drain persúun ist eltor, un bela mak méaror?
    - s[n=18]: Alle drai saint galáiche in álleme.
  - school[n=4]:
    - DE VIARE SCHULE
    - VUN ME MISTÉRIEN VUN DAR INCARNAZIÚUN
    - s[n=1]: Bela von drain persúun von dar Halghen Trinitè hat=sich ga~màcht man?
    - s[n=2]: Gott dar Sun, da ist dez zboa Mennes.
    - s[n=3]: Baz vor~stét^2ar iart, benne ^2ar ködet, bia Gott dar Sun hat=sich ga~màcht
        man?
    - s[n=4]: 'Ich vor~stéa, bía Gott dar sun hat=me ga~númet an korp, un an séela,
        bia bar haben biar:'
    - s[n=5]: Ba hát^3ar=me ga~numt disen korp, un disa séela?
    - s[n=6]: In z' laib vun dar Sélighen liben Vraun.
    - s[n=7]: Bia ist^dar ga~bést concepiart in z' laib von dar liben Vraun?
    - s[n=8]: Disa ist ga~bést alla arbot von me Halghen Spirito.
    - s[n=9]: Dar Sun von Gotte me Herren máchenten=sich man hat^3ar ga~làzt zo sáinan
        Gott?
    - s[n=10]: 'Niet: ear ist Gott, un man och.'
    - s[n=11]: Dar Sun von Gotte me Herren ga~màcht man bia rüfet^3ar=sich?
    - s[n=12]: Ear rüfet=sich Jesu Christo.
  - school[n=5]:
    - DE VÜNVE SCHULE
    - VON ME MISTÉRIEN VUN DAR REDENZIÚUM
    - s[n=1]: Brumme hát^3ar=sich ga~màcht man dar Sun von Gotte me Herren?
    - s[n=2]: Zo lösan=üz vun dar hellen, un zu liberáran=üz von me tóade von dan
        séeln.
    - s[n=3]: Bia hát^3ar=üz ear ga~löset von dar hellen, un liberáart vun me toade
        von dar séeln?
    - s[n=4]: Schüttenten allez sain plut, un stérbenten af dez halge Kréüse vor üz.
    - s[n=5]: Starb^3ar net vor üz Jesu Christo, böar^bar biar ga~bèst vor~lóart?
    - s[n=6]: 'Ja: biar barn vor~lóart von dar sünten beghen von me Adámen.'
    - s[n=7]: Un bia böa^bar biar ga~bést vor~lóart?
    - s[n=8]: Brumme de sünte von me Adámen hat üz ga~màt büarten in de sünte.
    - s[n=9]: Bia rüfet=sich dise sünte?
    - s[n=10]: De sünte Originale.
    - s[n=11]: In beln tak ist vor üz ga~stórbet Jesu Christo?
    - s[n=12]: In Kárvraitak.
    - s[n=13]: Jesu Christo ist^dar boláibet toat?
    - s[n=14]: 'Niet: drai taghe nach me tóade ist^dar dor~lénteghet.'
    - s[n=15]: In beln tak ist^dar auf ga~stànt von me tóade?
    - s[n=16]: Af m' Oastarn taghe.
  - school[n=6]:
    - DE SEXE SCHULE
    - VON DAR KERCHEN
    - s[n=1]: Baz hat ga~tànt Jesu Christo dar nach ^3ar ist auf ga~stánnet von me
        tóade?
    - s[n=2]: Ear hat=sich ga~màcht seghen vor viarzk taghe sain schularn, un hat=se
        ga~líarnet.
    - s[n=3]: Un nach den viarzk taghen baz hat^3ar ga~tànt?
    - s[n=4]: Ear ist gant in Hümmel af der Aufart.
    - s[n=5]: Baz hat^3ar ga~tànt, darnàch ^3ar ist ga~bèst in Hümmel?
    - s[n=5]: Ear hat ga~schikt den Halghen Spirito zo illumináran de sain Kercha,
        zo vüllan=se ga~schànk, un grázien.
    - s[n=6]: Baz bil sain ga~móant Kercha?
    - s[n=7]: Vor Kercha ich vor~stéa alle di Christan léüte de saint áuz~ga~ströbet
        dort alla de belt, un volghent iarn rechten Scháafarn.
    - s[n=8]: Bear ist dar kopf von dar Kerchen?
    - s[n=9]: Dar kopf vun dar Kerchen, ba sich net sighet, ist Jesu Christo; un dear
        sich sighet ist dar Babost.
    - s[n=10]: De Kercha ba langhe hát=se:=da zo sainan?
    - s[n=11]: De Kercha hat zo sainan hörtan, un asò langhe, bia de belt.
    - s[n=12]: Zo salvárn=sich nóatet^z nun sain von dar Kerchen?
    - s[n=13]: Ane véel, brumme auz von dar Kerchen ist:=da net Hümmel.
  - school[n=7]:
    - DE SÍBENE SCHULE
    - VON COMANDAMÉNTEN VON GOTTE ME HERREN, UN VON DAR KERCHEN
    - s[n=1]: Zo ghenan in Hümmel tüü^z sain ga~tófet, un cloben?
    - s[n=2]: 'Niet: möz=sich dar pai volghen den Comandaménten von Gotte me Herren.'
    - s[n=3]: Bibel saint de Comandaménten von Gotte me Herren?
    - s[n=4]: Zéghene.
    - s[n=5]: Köt=mar=se auf.
    - s[n=6a]: 1. Adoràrn an Gott anlóan.
    - s[n=6b]: 2. Köden nia umme nicht sain halghen namen.
    - s[n=6c]: 3. Vairn de Vaertaghe.
    - s[n=6d]: 4. Earn vater un muter.
    - s[n=6e]: 5. Töten net koaz.
    - s[n=6f]: 6. Sünten net met den bàibarn von den andarn.
    - s[n=6g]: 7. Stooln net.
    - s[n=6h]: 8. Machen net in valschen testimónien.
    - s[n=6i]: 9. Günnen=sich net z' baip vun den andarn.
    - s[n=6j]: 10. Günnen=sich net z' ga~pléterach von den andarn.
    - s[n=7]: In minschen boart baz hat=sich zo tünan zo volghen allen disen Comandaménten?
    - s[n=8]: Belen bool Gotte me Herren, un me próssimen.
    - s[n=9]: Nóatet^z volghen in Comandaménten von dar Kerchen och?
    - s[n=10]: Sichar brumme bil=z Gott dar Herre.
    - s[n=11]: Bibel sáint^sa de Comandaménten von dar Kerchen?
    - s[n=12]: Di earsten, un di da saint méaror vor alle, saint sexe.
    - s[n=13]: Köt=mar=se auf.
    - s[n=14a]: 1. Vairn de vor~póttan váertaghe, un lüsen auz de Misse alle de Súntaghe,
        un di vor~póttan váertaghe.
    - s[n=14b]: 2. Páichten=sich af dez míndorste an botta af z' jaar.
    - s[n=14c]: 3. Borríchten=sich in d' Oastarn af dez míndorste.
    - s[n=14d]: 4. Vasten de Vasta, un de viar Contémparn, un de vilge.
    - s[n=14e]: 5. Ecen net vloasch de vráitaghe, noch de sáztaghe.
    - s[n=14f]: 6. Machen net hóazot in de halghe zait.
  - school[n=8]:
    - DE ACHTE SCHULE
    - VON DAR SÜNTE
    - s[n=1]: Baz ist de sünte?
    - s[n=2]: De sünte ist an volghen net Gotte me Herren.
    - s[n=3]: Bibel dar hanne sünte sáint:=da?
    - s[n=4]: Zboa dar hanne, sünte Originale, un sünte attuale.
    - s[n=5]: Baz ist de sünte Originale?
    - s[n=6]: De sünte Originale ist deü bar traghen met üz von múterlaibe, da bil
        moau, büartenten.
    - s[n=7]: Baz ist de sünte attuale?
    - s[n=8]: De sünte attuale ist deü bar machen biar dar nach bar haben aan ga~hévet
        zo Kennan de recht.
    - s[n=9]: Bibel dar hanne sünte attuali sáint:=da?
    - s[n=10]: Zboa dar hanne, de tóata, un de veniale.
    - s[n=11]: Baz ist de tóata sünte?
    - s[n=12]: De tóata sünte ist deü da ghit in tóat dar seeln némmenten=^f3ar de
        grazia von Gotte me Herren, da ist iar leban.
    - s[n=13]: Nóatet^z haben ga~màcht viil sünte zo gheen in de hella?
    - s[n=14]: 'Niet: an tóata sünte anlóan tüt.'
    - s[n=15]: Baz ist de sünte veniale?
    - s[n=16]: De sünte veniale ist deü de nímmet=üz net de grazia von Gotte me Herren;
        se máchet=se bul lechtor, un borróatet=üz zo vallen in de tóata sünte.
    - s[n=17]: Af bibel hant süntet=sich?
    - s[n=18]: 'Af viar hant: met den pensíeren, met den bóarten, tünten baz bar sölten
        net, un tünten net baz bar sölten.'
  - school[n=9]:
    - DE NEÚNE SCHULE
    - VON SÜNTEN CAPITALI
    - s[n=1]: Bibel saint de sünte, da rüfen sich Capitali?
    - s[n=2]: 'Síbene: Superbia, Scárcekot, Schántekot, Zórnekot, Náidekot, Nait,
        Náalecekot.'
    - s[n=3]: Baz ist de superbia?
    - s[n=4]: De Superbia ist an móansich zu viil, un von díseme beghen háltensich
        vor méaror bedar di andarn, un bélensich högarn übar den andarn.
    - s[n=5]: Baz ist de Scárcekot?
    - s[n=6]: De Scárcekot ist an sáinan zo viil ga~tràt vor z' guut von disar éarden,
        un übar allez vor z' ghelt.
    - s[n=7]: Baz ist de Schántekot?
    - s[n=8]: De Schántekot ist de úrrane sünte von dar fínneghekot.
    - s[n=9]: Baz ist dar Nait?
    - s[n=10]: Dar Nait ist an lácenüz tüün ante de galüke von andarn, brumme bar
        moan boláiben=san biar ga~schádet.
    - s[n=11]: Baz ist de Náidekot?
    - s[n=12]: De Náidekot ist an sain zo viil gatràt zo trinken, un zo vrecen.
    - s[n=13]: Baz ist de Zórnekot?
    - s[n=14]: De Zórnekot ist dar muut da sprínghet=üz auf, un trághet=üz zo smitzen
        earsink baz da schádet=üz, odar in°fállet=üz.
    - s[n=15]: Baz ist de Náalecekot?
    - s[n=16]: De Náalecekot ist de onlústekot, un de hántekot da máchet=üz lacen
        steen zo tünan baz bar haben zo tünan, entor bedar nützen=üz, bibel bar möghen,
        zo tünan=z.
  - school[n=10]:
    - DE ZÉGHENE SCHULE
    - VON VIRTÙ TEOLOGALI
    - s[n=1]: Bele saint de virtù, da méaror nóatent an ame Christian?
    - s[n=2]: Di virtù, da rüfent=sich Teologali, odar Divine.
    - s[n=3]: Bibel sáint^sa de virtù Teologali?
    - s[n=4]: 'Drai: Fede, Speranza, Carità.'
    - s[n=5]: Baz ist de Fede?
    - s[n=6]: De Fede ist an virtù, da kimmet von Gotte me Herren, vor bela biar cloben
        in Gott deu Herren, un allez baz ear hat ga~màcht bicen sáindar Kerchen.
    - s[n=7]: Machet an atten von dar Fede.
    - s[n=8a]: Máindar Gott, ich clobe allez baz eüch hat ga~vállet zo máche=mar bicen,
        un clobe=z met álleme hercen, sichar sichar, un bölte entor sterben, bedar
        haben koana vorte az net asò sai brumme ^2ar habet=z ga~líarnet iart éarsta,
        un síchara dabárot, da ^2ar möghet=ach net veeln, noch líarnen kóame zo véelan.
    - s[n=8b]: Ich clobe, bia iart sait hörtan ga~béest, un sait, un habet hörtan
        zo sáinan; un bia iart sait un Gott anlóan, un drai persúun galáiche, kóana
        von beeln ist net d'andar, Vater, un Sun, un Halgar Spirito.
    - s[n=8c]: Ich clobe dar pai, bia iart ghebet allen baz se' hábent=in ga~vúnnet,
        in Hümmel den gúuten, un de hella den pösen.
    - s[n=8d]: Ich clobe, bia dar Sun von Gotte me Herren hat=sich incarnàrt un ga~màcht
        man in dez püarorste laib von allen von dar liben Vraun vor arbot von me Halghen
        Spirito; hat ga~láidet, un ist ga~stórbet af z' Kréüze zo lösanüz von dar
        hellen, un ga~vínnen=üz in Hümmel; un bia drai taghe dar nach ^3ar is auf
        ga~stànt von me tóade.
    - s[n=8e]: Ich clobe vor lest alle di andarn dabárot, da clóbent=sich in de Halghe
        Kercha Cattolica Romana, in bela ich bil sichar léeben un sterben.
    - s[n=9]: Baz ist de Speranza?
    - s[n=10]: De Sperenza ist an virtù, ba da hat=üz ga~chénket Gott dar Herre, da
        máchet=üz páiten in Hümmel, ba ear hat vor~hóacet den selben, da vólghent=me.
    - s[n=11]: Machet an atten von dar Speránzen.
    - s[n=12]: Máindar Gott, dez main herce séüftet zua eüch, máina éarsta, un lédega
        galücke, un ga~màcht herce, tort ^2ar sait asò guut, un ga~sichart von éürme
        bóarte, da mak net veeln, ich páite sichar, vor baz da hat ga~láidet dar ünzar
        Herre Jesu Christo, vor~ghébenghe von main sünten, un hilfe zo süntan nimmar
        mear, un zo háalten=mich saldo starch in de bool tort allez main leban, un
        zo salvàrn, main séela hélfenten=mich bibel ich mak mit dar eür hilfe, bia
        ich vor~hóace zo tünan.
    - s[n=13]: Baz ist de Carità?
    - s[n=14]: De Carità ist an virtù ba da hat=üz ga~schénket Gott dar Herre, vor
        bela biar beln bool ime übar alle de dink, un dem' ünzarn próssimen bia üz
        andarn.
    - s[n=15]: Machet an atten von dar Caritè.
    - s[n=16a]: Máindar Gott met miar asò hércelach un guut, ich bil=ach bool übar
        alle de dink, un bilach bool net káuma vor sobel bool, ba ^2ar hábet=mar voar
        hemmest ga~màcht, un páite noch vüar un vüar von eürn henten; übar allez ich
        bilach bool brumme ^2ar sait an Gott da meritáart zo kemman bool ga~belt ane
        koan oart, sáinten iart von eüch selbort alla de bool.
    - s[n=16b]: "Ich bil denne bool vor eüch allen den main próssimen, bia miar, un\
        \ ich vánghe=se drin alle met allar macht von máinme hercen, brumme se' ga~láichent=ach\
        \ eüch, un iart hábet=se ga~scháfet, un ga~löset von dar hellen: un dar pai\
        \ ich bil bool allen den och, da hábent=mar ga~tànt unrecht; un ich vor~ghíb=in\
        \ allen vo' hercen ghearn sobel, bia ich mar günne az ^2ar mar iart vor~ghébet\
        \ miar, píttenten=ach aan, az ^2ar schenket inn' sobel bool, un méaror noch,\
        \ bibel se' hábent=mar seü miar übel ga~táant, un ga~günnet."
  - school[n=11]:
    - DE OLVE SCHULE
    - VON ME GA~PÈT
    - s[n=1]: Baz ist z' ga~pèt?
    - s[n=2]: Z' ga~pèt ist an hévensich met dem' ünzarn hercen in Gott den Herren.
    - s[n=3]: Bibel dink belnt:=da sain zo péetan ga~rrècht?
    - s[n=4]: 'Vünve: halten de minte stille af baz sich küt, náighen=sich tiif mit
        me hercen; confidáarn, az üz kemme ghet baz bar pitten; pitten baz da ist
        recht, un guut; un vor lest péeten saldo.'
    - s[n=5]: Beelz ist dez peste ga~pèt, ba biar möghen machen Gotte me Herren?
    - s[n=6]: Dar Pater noster, da rüfet=sich z' ga~pèt von Gotte me Herren?
    - s[n=7]: Köt auf z' ga~pèt von Gotte me Herren.
    - s[n=8a]: "Unzar Vater vön me Hümmele sai ga~éart eür halgar namo: kemme dar\
        \ eür Hümmel; sai ga~táant allez baz ^2ar belt iart, bia in Hümmel, asò af\
        \ d' earda: ghet=üz heüte ünzar proat von altághe; un lácet=üz naach ünzare\
        \ schulle, bia bar lácen=se naach biar den da saint schullik üz; háltet=üz\
        \ ga~hütet von tentaciún; un hévet=üz de übel."
    - s[n=8b]: Asò sai^z.
    - s[n=9]: Bittan ga~pèt sait^2ar ga~bóont zo machan naach me Pater noster?
    - s[n=10]: De Ave Maria, ga~pèt, ba bar machen dar liben Vraun.
    - s[n=11]: Köt auf de Ave Maria.
    - s[n=12a]: "Ich grüz=ach, Maria, volla grázien, Gott dar Herre ist met eüch:\
        \ séelik íart übar de baibar: un séelik z' kint von éürme láibe, Jesus."
    - s[n=12b]: Halga Maria, Muter von Gotte me Herren, pittet vor üz süntar, hommest,
        un af an stunt von ünzarme tóade.
    - s[n=12c]: Asò sai^z.
    - s[n=13]: Beelz ist dez peste ga~pèt, ba sich machet untar d'oghen von allen?
    - s[n=14]: Dez peste ga~pèt, ba sich machet untar d'oghen von allen, ist de halgha
        Misse.
  - school[n=12]:
    - DE ZBELVE SCHULE
    - VON SACRAMÉNTEN
    - s[n=1]: Baz vor~stét^2ar iart vor an Sacraménten?
    - s[n=2]: Vor Sacraménten ich bil moan an segnen, da síghet=sich, odar höart=sich,
        auz ga~vùnt von dem' ünzar Herren Jesu Christo, zo máchen=üz holik.
    - s[n=3]: Bibel sáint^sa de Sacraménten?
    - s[n=4]: "De Sacraménten saint sibene: de Tóofe, de Cresima, d'Eucaristia, de\
        \ Páichte, z'Orgöl, dar Úardo, dar Matrimonio."
    - s[n=5]: Baz ist de Tóofe?
    - s[n=6]: De Tóofe ist an Sacramènt, da máchet=üz christan, süne von Gotte me
        Herren, un vou dar Kerchen.
    - s[n=7]: Baz ist de Cresima?
    - s[n=8]: An Sacramènt da ghitt=üz den Halghen Spíriten, un máchet=üz véare un
        gance christan.
    - s[n=9]: Baz ist d' Eucaristia?
    - s[n=10]: D' Eucaristia ist an Sacramènt, da ist dar véare Korp, un Pluut, un
        Séela, un Divinità von dem' ünzar Herren Jesu Christo untar baz da priart
        proat un bain.
    - s[n=11]: Baz ist de Páichte?
    - s[n=12]: De Páichte ist an Sacramènt, da vor~ght de sünte, ba bar haben ga~màcht
        naach dar Tóofe.
    - s[n=13]: Baz ist z' Orgöl?
    - s[n=14]: Z' Halghe Öl ist an Sacramènt auz ga~vunt zo helfen in síichen vor
        de séela, un vor in korp.
    - s[n=15]: Baz ist dar Úardo?
    - s[n=16]: Dar Úardo ist an Sacramènt, da ghit zo möghen machen de funziúum von
        dar Kerchen, un grazia zo máchen=se ga~rrècht.
    - s[n=17]: Baz ist dar Matrimonio?
    - s[n=18]: Dar Matrimonio ist an Sacramènt, da ghit den da borrátent=sich grazia
        zo leban mit an andar bia rechte christan, un zo líarnen iarn kindarn zo temíarn
        Gott den Herren.
  - school[n=13]:
    - DE DRÁICENE SCHULE
    - VON DAR PÁICHTE
    - s[n=1]: Baz ist de Páichte?
    - s[n=2]: De Páichte ist an ködan auf an ame Páichtar alle de sünte, ba bar haben
        ga~màcht, zo kémmen=san darvóon assólvart.
    - s[n=3]: Baz ha^bar zo tünan zo páichteten=üz ga~rrècht?
    - s[n=4]: 'Bar möcen süchen auz bool ünzare sünte, máchen=s=üz ante tüün in me
        hercen: un páichten=se alle, ba net andarst di tóaten ane schbáighen=san,
        noch hálten=san kóana vor~pórghet.'
    - s[n=5]: Bia möce^bar=üz páichten?
    - s[n=6]:
      - 'Bar möcen=üz börfen af de kniin, séghen=üz, un köden me Páichtar: Séghent=mich
        Vater, odar:'
      - foreign[lg=lat-Latn]: Benedicite etc.
    - s[n=7]: Baz möz=sich denne tüün?
    - s[n=8]:
      - Köden auf in
      - foreign[lg=lat-Latn]: Confiteor
      - fin af an
      - foreign[lg=lat-Latn]: 'mea culpa:'
      - 'Köden denne se dar benne bar sáin=üz net ga~páichtet: un vor lest ceeln auf
        alle de sünte.'
    - s[n=9]: Dar naach zo haben ga~páichtet unzare sünte alle, baz boláibet=üz zo
        tünan?
    - s[n=10]:
      - Bar möcen lüsen auz bool baz da küt=üz dar Páichtar, riven in
      - foreign[lg=lat-Latn]: Confiteor,
      - un met álleme hercen machen an atten von Contriziúun.
    - s[n=11]: Machet an atten von Contriziúun.
    - s[n=12a]: "Máindar Gott, übar alla de übel sáint=mar loat maine sünte, seü tünt=mar\
        \ ante met álleme hercen, tort se' saint sobel urran, un darmite ich haan\
        \ dor~fínneghet de main séela, dor~schéntet in mich d'eür imagine, un stönne=mar\
        \ bool az ^2ar mar nömmet alla de bool, un az ^2ar mar entor göttet alla de\
        \ übel: un&brúmme dar pai tort ich han=ach asò kaif ga~tànt unrecht, sölte:=da\
        \ nimmar mear sain koan Hümmel vor mich, un entor sölt^ich kemmen ga~schmìzt\
        \ in de hella."
    - s[n=12b]: Mearor viil denne in°fállent=mar de main sünte, un tüünt=mar ante,
        brumme süntenten ich haan unrecht ga~tànt an ame Gott asò guut, asò groaz,
        bia ^2ar sait iart.
    - s[n=12c]: Ich bölte sain entor ga~stórbet, bedar háben=ach ga~tànt unrecht un
        ich vor~hóace sichar sichar mit dar eür hilfe zo tüün=ach koan' unrecht nimmar
        mear, noch nimmar mear in°fállen=ach, brumme ich bil=ach bool übar alle de
        dink.
    - s[n=13]: Baz hab^2ar zo tünan nach dar ünzarn páichte?
    - s[n=14]: Bar möcen ringrazìàrn den ünzarn Gott von dar grázien, ba ^3ar hat=üz
        ga~màcht, machen de Penitenza, ba dar Páichtar hat=üz ghet, un abídar vor~hóacen
        zo net mear sünten.
  - school[n=g1]:
    - GA~PÈT VOR IN MORGOND
    - s[n=1]: In namen von me Vátere, un von me Sune, un von me Halghen Spíriten.
    - s[n=2]: Asò sai^z.
    - s[n=3]: Léghe^bar=üz vraan Gotte me Herren, adoráar^bar=n un ringraziáa^bar=n
        vor alla de bool ba ^2or hat=üz ga~macht.
    - s[n=4]: Gott d'^2ar allez möghet un scháffenten=üz habet ga~belt, az bar galáichen
        eüch, un hábet=üz ga~màcht guut zo bélen=ach bool, un möghen=ach haben vor
        hörtan, ga~náighet vraan eüch biar adoráarn=ach vor den éarsten Herren von
        álleme.
    - s[n=5]: Biar paiten allez von eüch brumme ^2ar sait guut.
    - s[n=6]: Biar beln=ach bool met alléme hercen, tort z'^& kimmet=ach zo kemmen
        bool ga~belt übar alle de dink.
    - s[n=7]: O Gott, d'^2ar allez habet in eürn henten, biar dor~kénnen zo haben
        nicht, da net kemme von eüch.
    - s[n=8]: Nia bel^bar riven zo vor~ künnen eür linnez herce, un zo ringrariárn=ach
        von allar dar bool, ba ^2ar hábet=üz ga~màcht, un übar allez zo háben=üz ghet
        de líichte von dar rechten Fede léghenten=üz in schóacen dar eürn vearn Kerchen,
        un zo haben=üz net disa nacht ga~làzt ga~schéghen koan' übel.
    - s[n=9]: Máche^bar=üz kemmen vüar de sünte, in bele bar vallen méaror ofte, vóarse^bar=san
        vor~ghébenghe Gotte me Herren, süche^bar vra' hiin baz ist, da máchet=üz öftor
        vallen in de sünte, un vor~hóace^bar zo hálten=üz ga~hütet von söttan occasiúun,
        un von söttan sünten.
    - s[n=10]: RASTEN
    - s[n=11]: Vóarse^bar Gotte me Herren hilfe zo sünten net mear, un óffer^bar=me
        allez baz bar haben zo tünan in díseme taghe.
    - s[n=12]: "Herre Gott vun allar macht d' ^2ar hábet=üz ga~màcht, recken af di\
        \ éarsten stunten von díseme taghe, hütet=üz met alleme eür möghen, az bar\
        \ net héüte vallen in kóan sünte, un az alle ünzare pensíeren, boart, un dínoste,\
        \ ga~hòlft vun dar eürn grázien, haben káuma vor cil vor~trághen=üz, bia z'^&\
        \ ga~vállet eüch: bar vóarsen=z vor Jesu Christo eür Sun un ünzarn Herren,\
        \ da lebet un regnàrt pan eüch, un pan me Halghen Spíriten hörtan, un abídar\
        \ hörtan."
    - s[n=13]: Asò sai^z.
    - s[n=14]: Az üz dar ünzar Gott schenke alle di sain grázien, péete^bar=me dez
        ga~pèt, ba da hat=üz ga~líarnet dar ünzar Herre Jesu Christo.
    - s[n=15]: Ünzar Vater von me Hümmele etc.
    - s[n=16]: Pítte^bar de liba Vrau, az sii pitte vor üz Gott den Herren.
    - s[n=17]: Ich grüz=ach Maria etc.
    - s[n=18]: Dor~lénteghe^bar ünzar cloben ködenten auf in Creden.
    - s[n=19]: "Ich clobe in an Gott Vater da mak allez, da hat ga~schàft in Hümmel\
        \ un d' éarda; un in Jesu Christo sain anlóandar Sun ünzarn Herren, da ist\
        \ ga~béest concepíart vor arbot von me Halghen Spiriten: ga~büartet von Maria\
        \ Vergine: hat ga~láidet untar Pontio Pilato: ist ga~béest ga~nághelt af z'\
        \ kreüce, ga~stórbet, un bográbet: ist gant nidar in de hella: drai taghe\
        \ darnáach ist auf ga~stánnet von tóaten: ist gant zu' Hümmele: sitzet af\
        \ de rechte von me Gott Vátere da mak allez: von da hat^3ar zo kemman zo judicáran\
        \ lénteghe un tóate."
    - s[n=20]: Ich clobe in den Halghen Spíriten, in de Halghe Kercha Cattolica, un
        haben toal von dar bool von Hóleghen, de vor~ghébenghe von sünten, z' dor~lénteghan
        von tóaten, un an silléttan léeban af d' andar belt.
    - s[n=21]: Asò sai^z.
    - s[n=22]: Asò de liba Vrau, di halghen Énghele, un alle de Hóleghen pitten vor
        üz ünzarn Herren Christo.
    - s[n=23]: 'Asò Gott da mak allez vüar=üz in di ünzarn díneste alle, un tüa, az
        alle sain galáiche me sain halghen bellen: hüt^ar=üz von allar übel: vüar=üz
        in Hümmel: un vor de sain misericordia ghebe bool in seeln von guten tóaten.'
    - s[n=24]: Asò sai^z.
  - school[n=g2]:
    - GA~PÈT VOR IN ABEND
    - s[n=1]: In nomine Patris, et Filii, et Spiritus Sancti.
    - s[n=2]: Amen.
    - s[n=3]: Léghe^bar=üz vraan Gotte me Herren, adorárn^bar=n un ringraziárn^bar=n
        vor alla deü bool ba ^2ar hat=üz ga~màcht.
    - s[n=4]: "Bar adorárn=ach, maindar Gott, d' ^2ar sait hia pan üz: bar éarn=ach,\
        \ bar bélen=ach bool, un dor~kénnen=ach vor in Vater von dar misericórdien,\
        \ un vor in prunnen von allar dar bool: bar ringraziárn=ach met alleme hercen\
        \ von allar dar bool, ba ^2ar hábet=üz ga~màcht, un übar allez von dear ba,\
        \ guut ane oart, bia ^2ar sait, ^2ar hábet=üz ga~màcht in~dar~zalt díseme\
        \ taghe."
    - s[n=5]: Vóarse^bar de hilfe von me Halghen Spíriten zo kennen, un detestáarn
        ünzere sünte.
    - s[n=6]: 'Halgar Spirito, léüchtet in ünzar séela met éürdar lichte, un máchet=üz
        kennen bibel, un ba groaz saint ünzare véele: züntet aan ünzar herce mit me
        véüre von dar eürn Caritè, az bar detestáarn ünzare sünte, un az üz ante tüa
        kaif sáin::da drin ga~vallet.'
    - s[n=7]: Süche^bar auz de véele in bele bar sain ga~vállet héüte mit den pensíeren,
        mit den bóarten, tünten baz bar net hötten ga~sölt, ödar tünten net baz hötten
        ga~sölt zua Gotte me Herren, zua den andarn, un zua üz; un übar allez dor~stílle^bar
        af dii, in b(e)ele öftor bar vallen.
    - s[n=8]: RASTEN
    - s[n=9]: Zónghe^bar Gotte me Herren, bia z'^& ist=üz hantik sain vor~gànt zo
        in°fállen=me.
    - s[n=10]: Gott máindar, biar vóarsen=ach met alleme hercen vor~ghébenghe, un
        misericordia vor den ünzarn Herren Jesu Christo eür Sun.
    - s[n=11]: Z'^& tüt=üz ante übar alle de dink háben=ach únrecht ga~táant.
    - s[n=12]: Bar detestáarn ünzere sünte, brumme se'in°fállent eüch, un iart sait
        asò guut.
    - s[n=13]: Bar vor~hóacen=ach mit dar hilfe von dar eürn grázien zo vallen::da
        nimmer mear, zo lúghen=üz von occasiúun, un máchen=san penitenza.
    - s[n=14]: Máindar Gott, vor~trághet=ach net met üz, bia bölten ünzare sünte,
        castigáart=üz net dar voon, bia de stönn=üz aan; machet éentor seghen übar
        üz, ba guut ar sait, un bibel ga~tràt zo vor~gbéban.
    - s[n=15]: 'Dor~níchtet in üz dez ünzar sain sobel ga~tràt vor de übel: séübart=üz
        von sünten allen: dor~béart=üz von me on°ga~páiten tóade, un schénchet=üz
        de grazia zo máchen=san penitenza, un zo sterban b[elenten=ach bool.'
    - s[n=16]: Asò sai^z.
    - s[n=17]:
        foreign[lg=lat-Latn]: Credo in Deum etc.
    - s[n=18]:
        foreign[lg=lat-Latn]: Confiteor Deo etc.
    - s[n=19]: 'Ich páichte Gotte me Herren de allez mak, un dar séleghen Maríin sillétan
        Vergine, me séleghen Míchele Arcángelen, me séleghen Hannes Batisten, den
        Halghen Apósteln Petar un Paulo, un allen Hóleghen, un eüch, Vater, bia ich
        han ga~süntet urran viil, mit pensieren, mit bóarten, mit me tüün, vor main
        colpa, vor main colpa, vor main éftega gróaza colpa: von díseme beghen ich
        pitte de seleghe Maria sillettan Vergine, den séleghen Arcángelen Michel,
        den séleghen Hannes Battísta, di Halghen Apósteln Petar un Paulo, alle de
        Hóleghen, un eüch, Vater, az ^2ar pittet vor mich ünzarn Herren Gott.'
    - s[n=20]: Dar Gott da allez mak sich lace dor~pármen vor üz, un darnáach zo háben=üz
        vor~ghèt ünzare sünte vüar=üz in Hümmel.
    - s[n=21]: Asò sai^z.
    - s[n=22]: Vor~ghéb=üz, assólvar=üz, lácer=üz naach ünzare sünte dear Gott da
        allez mak, un ist sobel ga~tràt zo vor~ghéban.
    - s[n=23]: Asò sai^z.
    - s[n=24]:
        foreign[lg=lat-Latn]: Pater noster qui es in caelis etc.
    - s[n=25]:
        foreign[lg=lat-Latn]: Ave Maria gratia plena etc.
    - s[n=26]:
        foreign[lg=lat-Latn]: Sancta Maria etc.
    - s[n=27]: "Gróazar Gott, biar pítten=ach met allar ünzar möchte vor den ünzarn\
        \ Halghen Vater in Babost, vor den ünzarn Vischof, vor den ünzarn könik, vor\
        \ alle di da governáarnt=üz un regoláarnt=üz, vor d'ünzare vreünte: guute\
        \ xelle, un váinten, un vor alle d'ünzare prüdare, da saint vudar von hia."
    - s[n=28]: Báighet=se alle, un vüart=se vor in bek von me Hümmele.
    - s[n=29]: Bar pítten=ach dar pai, Gott dar Herre, vor de seeln von eürn liben,
        da láident in Purgatórien.
    - s[n=30]: Lácet=in naach de páine, ba da kimmet=in vor di iarn sünten, un ghett=in
        dez schöne léeban von me Hümmele, ba se' habent silléttan ga~süchet.
    - s[n=31]: Bar vóarsen=z=ach vor den ünzarn Herren Jesu Christo, de léebet un
        regnáart met eüch, un met me Halghen Spiriten hörtan, uu abidar hörtan.
    - s[n=32]: Asò sai^z.
    - s[n=33]: Vòarse^bar Gott den Herren, az ar üz net lace sünten disa nacht.
    - s[n=34]: Máindar Gott, tüüt, az bar üz bool hörtan halten ga~lúghet, az bar
        halten börtan bool ofen d'oghen, brumme dar teüvel ünzar vaint ghéet=üz hortan
        umme naach lüünten, bia an liùn süchenten beme slinten.
    - s[n=35]: Ghett=az macht zo hálten=z=me, un boláiben starch in de Fede.
    - s[n=36]: Halga Maria, ünzar Vrau, Muter von dem' ünzarnme Gott, pittet vor üz.
    - s[n=37]: Halghe Énghele ünzare Hutar, hütet=üz, Hóleghe, un Höleghen péetet
        vor üz.
    - s[n=38]: Gott dar Herre da mak allez, un lácet=sich ghearn dor~pármen, Vater,
        Sun, un Halgar Spirito, gheb=uz an guta nacht, un an halghez oart.
    - s[n=39]: Asò sai^z.
    - s[n=40]: OART
