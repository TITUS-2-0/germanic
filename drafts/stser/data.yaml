- body:
  - book[n=1]:
    - foreign[lg=nld-Latn]:
        foreign[lg=nld-Latn]: DE SINT SERVAES LEGENDE
    - foreign[lg=nld-Latn]:
        foreign[lg=nld-Latn]: Hendrik van Veldeke
    - foreign[lg=nld-Latn]: Eerste Boek
    - |-
      DAT PROLOGUS
      VAN SINT SERVOES LEGENDEN
    - verse[n=1]: In gods namen ende in sijnen vreden
    - verse[n=2]: Soe beghennen wij deser reden
    - verse[n=3]: 'Ende spreken inden beghinne aldus:'
    - verse[n=4]: Sancti spiritus
    - verse[n=5]: Assit nobis gracia
    - verse[n=6]: Ende bidden gode daer na,
    - verse[n=7]: Den troester ende den volleyst,
    - verse[n=8]: Dat vanden heilighen gheyst
    - verse[n=9]: Die ghenade mit ons sy,
    - verse[n=10]: Que corda nostra sibi
    - verse[n=11]: Facit habitacula,
    - verse[n=12]: Ende ons te noden by sta;
    - verse[n=13]: Want des bedoruen wij alre meyst
    - verse[n=14]: Dat ons der heilighe gheyst
    - verse[n=15]: Onsen sen berichte
    - verse[n=16]:
      - Ende
      - sijne woninghe (stichte)
    - verse[n=17]: In onse herte bynnen
    - verse[n=18]: Soe dat wij moghen mynne
    - verse[n=19]: Gods leer ende sijne woert
    - verse[n=20]: Die ons nutte sijn ghehoert
    - verse[n=21]: Off wijze mercken wolden.
    - verse[n=22]: Jhesus sprack tot sijnen holden,
    - verse[n=23]: Die alle herten kent,
    - verse[n=24]: 'Hij seide: "die mich mynt'
    - verse[n=25]: Die sal mijne woert behalden."
    - verse[n=26]: Sijne genade moets walden
    - verse[n=27]: Ende moet ons ghesterken
    - verse[n=28]: Tot allen goeden werken
    - verse[n=29]: Beide dach ende nacht
    - verse[n=30]: En(de) verlene ons sulke macht,
    - verse[n=31]: Die te sijnen dienste ghetemen,
    - verse[n=32]: Dat wijr sij gherne vernemen
    - verse[n=33]: Ende dat ons duncke soete
    - verse[n=34]:
      - Ende
      - het ons ghelieuen moete.
    - verse[n=35]: Gods woert souden wij mercken
    - verse[n=36]: Ende volgen mitten werken.
    - verse[n=37]: Dat sijn die salighe die dat doen,
    - verse[n=38]: Alsoe ons leert die gods soen
    - verse[n=39]: Ende sprack tot sijnen jongheren,
    - verse[n=40]: Tot sijnen lieuen apostelen,
    - verse[n=41]: Doen sij inden bongart quamen;
    - verse[n=42]: 'Hi beual hon alle te samen:'
    - verse[n=43]: '"Ghij sult waken ende beden'
    - verse[n=44]: Op dat ghij in gheyne becoringe en treden."
    - verse[n=45]: Dus warne ich uch in alre tijt
    - verse[n=46]: Dat ghij mit ernste wakende sijt;
    - verse[n=47]: Als hij urs gherueke
    - verse[n=48]: Ende hij ons heym soeke
    - verse[n=49]: Off syne boden sende,
    - verse[n=50]: Dat hij ons ghereyt vende.
    - verse[n=51]: Dit heuet grote bedude
    - verse[n=52]: Onder ons sondighe lude
    - verse[n=53]: Wat god daer mit meent,
    - verse[n=54]: Die ons sijne ghenade toe sent.
    - verse[n=55]: Hi heuet ons allen beuolen
    - verse[n=56]: Dat wij vlijtelike waken soelen
    - verse[n=57]: Als hij sijnen iongheren hiet.
    - verse[n=58]: Dat waken en verstaet nyet
    - verse[n=59]: Dat wij nae den vleysche waken
    - verse[n=60]:
      - Ende
      - ons seluen scade maken
    - verse[n=61]: Ende onse sonden meeren.
    - verse[n=62]: Conden wij ons daer af keeren,
    - verse[n=63]:
      - Onse herte
      - ende
      - onsen moet,
    - verse[n=64]: Dat weer ons aender zielen goet.
    - verse[n=65]: Die recht moghen waken
    - verse[n=66]: Ane rechten doechdeliken saken
    - verse[n=67]: Die woerden ter goeder tijt geboren,
    - verse[n=68]: Als die heilighen deden hier te voren
    - verse[n=69]: Die dat wale bekanden.
    - verse[n=70]: Der slape is tweerhande,
    - verse[n=71]: Die ter zielen nyet en douch,
    - verse[n=72]: Ende is ons onderscheiden ouch
    - verse[n=73]: Oft wijt conden verstaen.
    - verse[n=74]: 'Onse menscheit is soe ghedaen:'
    - verse[n=75]:
      - Wij en moghen des slaeps nyet
      - 'ontberen; '
    - verse[n=76]: Nochtan soelen wijt den vleysche weren
    - verse[n=77]: Dat hets nyet te voele en pleghe.
    - verse[n=78]: Die volghen willen den rechten wegen
    - verse[n=79]: Dat sij ewighe ruste vynden
    - verse[n=80]:
      - Ende
      - mitten gods kynden
    - verse[n=81]: Moghen vercrijghen geselscap.
    - verse[n=82]: Nochtan is eyn ander slaep
    - verse[n=83]: 'Die der zielen voele meer schaet:'
    - verse[n=84]: Die des den vleyssche gestaet
    - verse[n=85]: Hij slaept nacht ende dach
    - verse[n=86]: Dat hem nyemant wecken en mach
    - verse[n=87]: Het en doen der heilighe gheyst.
    - verse[n=88]: Die slape hi let ons alre meyst.
    - verse[n=89]: Desen slape willich uch konden.
    - verse[n=90]: Dat is als ons die sonden
    - verse[n=91]: Soe ouer lieff werden
    - verse[n=92]: Ende wij dat allet heerden
    - verse[n=93]: Ende sij ons duncken soete
    - verse[n=94]: Ende setten daer ane onsen moet
    - verse[n=95]:
      - Ende
      - wij daer in sijn gheleghen
    - verse[n=96]:
      - Ende
      - wij der ghewoenliken plegen
    - verse[n=97]: Ende sij ons nemen onsen sen
    - verse[n=98]: Ende wij ons rusten daer in,
    - verse[n=99]: Dat is onses vleysches ghemack.
    - verse[n=100]: Dat is der slape daer ich aff sprack.
    - verse[n=101]:
      - Die vruchtsam is
      - ende
      - vreyselijck.
    - verse[n=102]: Der loen daer van is eyselijck
    - verse[n=103]: Den wij daer mede erweruen
    - verse[n=104]: Eest dat wij daer in steruen.
    - verse[n=105]: Daer voer moet ons behoeden
    - verse[n=106]: God doer sijnre goeden.
    - verse[n=107]: Des weer ons grote noet
    - verse[n=108]: Dat wij waecten als ons god geboet
    - verse[n=109]: Aen gheisteliken werken.
    - verse[n=110]: Daer wille ons god toe ghesterken
    - verse[n=111]: Onsen sen ende onsen moet,
    - verse[n=112]: Dat wij beide ouel ende goet
    - verse[n=113]: Mercten ende besaghen
    - verse[n=114]: Ende wij des te recht plaghen
    - verse[n=115]: Ende wij dat quade vermeden,
    - verse[n=116]:
      - Ende mit herten
      - ende
      - mit leden
    - verse[n=117]: Ende ouch mitten tonghen,
    - verse[n=118]: Eer wij soe worden bedwonghen
    - verse[n=119]: Dat wij gheyn goet en moghen doen.
    - verse[n=120]: Nu bidden wij den gods soen,
    - verse[n=121]: Onsen lieuen sceppere,
    - verse[n=122]: Dat hi ons, arme sondere,
    - verse[n=123]: Die ontslapen sijn in sonden,
    - verse[n=124]: Dat hij ons wille senden
    - verse[n=125]: Sijne ghenade die ons wecke,
    - verse[n=126]: Ende ons dat oughe ontdecke
    - verse[n=127]: Des herten van bynnen,
    - verse[n=128]:
      - Dat wij sien moghen
      - ende
      - kennen
    - verse[n=129]: Den wech der waerheide
    - verse[n=130]: Die ons ten liechte leide
    - verse[n=131]: Vut der duysternissen,
    - verse[n=132]: Mit der ghedenckenissen
    - verse[n=133]:
      - Der ouerster
      - 'Coninghinnen, '
    - verse[n=134]:
      - Ende
      - wij der gods mynnen
    - verse[n=135]: Moeten alsoe ghenyeten
    - verse[n=136]:
      - Ende
      - ons nyet en moet verdrieten
    - verse[n=137]: Dat wij daer om weruen,
    - verse[n=138]: Dat wij slapende nyet en steruen;
    - verse[n=139]: Voer die vreyselike noet
    - verse[n=140]: Behoede ons god die ons geboet.
    - verse[n=141]: God doet hon groot eer
    - verse[n=142]: Dien belieft sijne leer,
    - verse[n=143]: Ende die sij gherne verstaen
    - verse[n=144]: Ende mitten werken nae gaen,
    - verse[n=145]: Denen gheuet hij sijn rike
    - verse[n=146]: Ende vroude ewelike,
    - verse[n=147]: Die hij alleyne mach gheuen
    - verse[n=148]: Den ghenen die doechdelike leuen
    - verse[n=149]: Nae den rechten ghebode,
    - verse[n=150]: Die salige, die sich in gode
    - verse[n=151]: Oetmoedich willen maken
    - verse[n=152]: Ende gheysteliken waken
    - verse[n=153]: Beide dach ende nacht.
    - verse[n=154]: Des was allet wale bedacht
    - verse[n=155]: Die voele heilighe man
    - verse[n=156]: Daer ich dese reden aff began,
    - verse[n=157]: Die genadighe sinte Seruaes,
    - verse[n=158]: Die eyn gewaer bisscop was,
    - verse[n=159]: Die vast hielde gods gebodt;
    - verse[n=160]: Want hem onse here godt
    - verse[n=161]: Tsijnen dienste hadde verkoren
    - verse[n=162]:
      - Ende hij voele hoge was
      - gheboren
    - verse[n=163]: Van sinte marien kunne
    - verse[n=164]:
      - Ende om die ewighe
      - 'wunne  '
    - verse[n=165]: Ter werelt douchde onghemach
    - verse[n=166]: Ende gods woert meysterlike sprach
    - verse[n=167]: Ende mitten werken toende
    - verse[n=168]: Dat hij mitter herten meende
    - verse[n=169]:
      - Beide stille
      - ende
      - ouerluyt.
    - verse[n=170]: Nu bidden wij den goids druyt.
    - verse[n=171]:
      - Den
      - 'mennich '
      - sondaer roept ane,
    - verse[n=172]:
      - Dat hi den ghewaren god
      - 'vermane '
    - verse[n=173]: Doer sijn grondelose genade
    - verse[n=174]: Dat hij mich nyet en versmade
    - verse[n=175]: Doer eynghe mijnre misdaet
    - verse[n=176]: Ende doen mich hulpe ende raet
    - verse[n=177]: Ende moete mich gracie gheuen
    - verse[n=178]: Dat ich sinte Seruaes leuen
    - verse[n=179]: Alsoe moet beduden
    - verse[n=180]: Den ongheleerden luden
    - verse[n=181]: Alst god ende sinte seruaes beteme,
    - verse[n=182]: Ende hijt genadelike verneme
    - verse[n=183]: Want ich eyn sondich mensche ben,
    - verse[n=184]:
      - Sonder macht
      - ende
      - sonder sen
    - verse[n=185]:
      - Ongheleert
      - ende
      - ongherecht.
    - verse[n=186]: Daer om bidde ich den gods knecht,
    - verse[n=187]: Den werden ende den gheeerden,
    - verse[n=188]: Den wijsen ende den gheleerden,
    - verse[n=189]: Dat hi mijn voerspreke sy te gode,
    - verse[n=190]: Want hij eyn ghetrouwe bode
    - verse[n=191]: Hier in eertrike was,
    - verse[n=192]: Der goede sinte Seruaes,
    - verse[n=193]: Dat hi mich volleyste doe
    - verse[n=194]: Ende helpe mich daer toe,
    - verse[n=195]: Die heilighe predickere,
    - verse[n=196]: Mich armen sondere,
    - verse[n=197]: Dat ich dit moete volbringhen
    - verse[n=198]: Ter eeren gods sonderlinghen.
    - verse[n=199]: Nu verneemt voert meer
    - verse[n=200]: Van desen heilighen heer
    - verse[n=201]: Wie edelike hi gheboren was,
    - verse[n=202]: Die oetmoedighe sinte Seruaes
    - verse[n=203]: Des en soelen wij nyet vergheten;
    - verse[n=204]: Want hij heuet beseeten
    - verse[n=205]: Gods rike ten ewen.
    - verse[n=206]: Inden ioedschen Ewen
    - verse[n=207]:
      - Waren
      - twee gesusteren hier te
      - 'voren, '
    - verse[n=208]: Edel ende wael gheboren
    - verse[n=209]:
      - Kuyssche
      - ende
      - wael
      - 'getogen, '
    - verse[n=210]: Als ons getughen, dats ongeloghen,
    - verse[n=211]: Die die boeke hebben gelesen
    - verse[n=212]: Dat sij nyet edelre en mochen wesen
    - verse[n=213]: Noch reynre van haren lyue,
    - verse[n=214]: Gheboren van edelen wijue
    - verse[n=215]:
      - Ende van edelen ioedschen
      - 'manne. '
    - verse[n=216]: Die eyne suster die hiet Anne
    - verse[n=217]:
      - Ende
      - was onser vrouwen moeder,
    - verse[n=218]: Sinte marien der goeder
    - verse[n=219]:
      - Die
      - 'Jhesum '
      - onsen heer droech,
    - verse[n=220]: Daer aff te spreken is ghenoech
    - verse[n=221]: Want menghe ziele daer by ghenas.
    - verse[n=222]: Die ander suster sy was
    - verse[n=223]: Gheheyten Esmeria.
    - verse[n=224]: Van haer staet gescreuen da
    - verse[n=225]:
      - Dat sij hadde eyne dochter
      - ende
      - eynen
      - sone.
    - verse[n=226]: Van dien sall ich te weten doen
    - verse[n=227]: 'Als ich daer aue vant geset:'
    - verse[n=228]: Dat was Elyud ende Elysabeth
    - verse[n=229]: Die moeder was sinte Johannes
    - verse[n=230]: Baptista, des heiligen mannes,
    - verse[n=231]: Die onsen heer doufde
    - verse[n=232]: Ende voele vast in hem geloufde,
    - verse[n=233]: Wies moeder was die Elsebe.
    - verse[n=234]: 'Nu suldi verneemen mee:'
    - verse[n=235]: Si ghedroech den gods druyt
    - verse[n=236]: Ende haer broeder Elyut
    - verse[n=237]: Hadde eynen sone hiet Emyu.
    - verse[n=238]: 'Van dien sullen wij segghen nu:'
    - verse[n=239]: Des sone was sijnte Seruaes
    - verse[n=240]: Die gode lieff is ende was.
    - verse[n=241]: Alsulck was sijn gheslechte.
    - verse[n=242]: Nu merct dit wel te rechte
    - verse[n=243]: Mijne reden ende mijne woert.
    - verse[n=244]: Men vint aldus bescreuen voert
    - verse[n=245]: Dat sijn vader woenende was
    - verse[n=246]: Int lant van grieken, als ich las.
    - verse[n=247]: Nu willich mich daer toe gheuen
    - verse[n=248]: Voert te segghen van sijnen leuen.
    - verse[n=249]: Sijn leven dat was gode bequame,
    - verse[n=250]: Heilich ende sonder blame,
    - verse[n=251]:
      - Ende was van onser vrouwen
      - geslechten
    - verse[n=252]: 'Gheboren: vut der lynien rechte'
    - verse[n=253]: Was hij neue ons lieuen heren,
    - verse[n=254]: Als ons die boecke leeren,
    - verse[n=255]:
      - Ende
      - sijnre moeder sinte marien.
    - verse[n=256]: Inden lande van ermenyen
    - verse[n=257]: Was wonachtich die vader sijn;
    - verse[n=258]: Godfruchtich was hi, dat was anscijn.
    - verse[n=259]: Daer nae dede ouch dit heilich kint
    - verse[n=260]: Mit sijnen werken ommer sent
    - verse[n=261]: Dat hij gode bekande.
    - verse[n=262]: Dien van ermenyen lande
    - verse[n=263]: Was hij te troost gheboren
    - verse[n=264]:
      - Ende
      - den heiligen gheist eyn vat
      - 'vercoren; '
    - verse[n=265]: Dat liet hij wael erschijnen.
    - verse[n=266]: Hi was dien van Ermijnen
    - verse[n=267]: Teynen spieghel ghegheuen;
    - verse[n=268]: Die doechdelike wolden leuen
    - verse[n=269]: Nae rechten wijsdome
    - verse[n=270]: Dien was hi eyne bloeme
    - verse[n=271]: Ende eyn leydesterre,
    - verse[n=272]: Want hi luchtede verre
    - verse[n=273]: Ane menghen goeden dinghen
    - verse[n=274]: Die hij wel conste volbrenghen,
    - verse[n=275]: Daer aff dat der heilige man
    - verse[n=276]: Groten loff ende eer gewan,
    - verse[n=277]: Dien god all daer ghesande
    - verse[n=278]: Tot salicheiden alle den lande.
    - verse[n=279]: Verhoert noch eyn scone dinck,
    - verse[n=280]: Wie der heilighe jonghelinck
    - verse[n=281]: Op wies in sijnre ioechde
    - verse[n=282]: Mit mengerhande doechde.
    - verse[n=283]: Hij hadde tot gode luste
    - verse[n=284]: Ende keerde sich ane dat beste,
    - verse[n=285]: Nyet nae den werrentliken roem
    - verse[n=286]: Maer nae den waren wijsdome,
    - verse[n=287]: Mit voele goeden synnen.
    - verse[n=288]: Hi begonde seer te mynnen
    - verse[n=289]: God den ouersten sceppere
    - verse[n=290]:
      - Ende hadde herde
      - 'onmere '
    - verse[n=291]: Alle eertschen rijckdome.
    - verse[n=292]: Doer den ewighen rome
    - verse[n=293]:
      - Soe liet hij maghe
      - ende
      - lant,
    - verse[n=294]: Stat, erue ende ghewant.
    - verse[n=295]:
      - Dat was sijne salicheit
      - ende
      - sijn heyl.
    - verse[n=296]: Hi dachte ane dat ordeyl
    - verse[n=297]: Daer wij alle moeten comen.
    - verse[n=298]: Hi hadde te rechte waer genomen
    - verse[n=299]: Want hi was gode ghehoersam.
    - verse[n=300]: Doen hi die waerheit vernam
    - verse[n=301]:
      - Ende
      - hi dat wiste te rechte
    - verse[n=302]: Dat hi vanden edelen geslachte
    - verse[n=303]: Onser vrouwen was geboren
    - verse[n=304]: Ende hi daer toe was vercoren,
    - verse[n=305]:
      - Doen waert hij vuyrich
      - ende
      - vroe;
    - verse[n=306]: Ende die gods mynne halp daer toe
    - verse[n=307]: Want onse here god, die goede,
    - verse[n=308]: Hadden in sijnre hoede.
    - verse[n=309]: Ane sijne ghenade hi sich beuall.
    - verse[n=310]: Hij halp hem volbrenghen all
    - verse[n=311]: Die doecht, der hi sich onderwant.
    - verse[n=312]: 'Doer hoem ruymde hij sijn lant:'
    - verse[n=313]: Hi voer van Ermenyen
    - verse[n=314]: In dat lant van Zurien
    - verse[n=315]: Te iherusalem sijn bedeuaert,
    - verse[n=316]: Daer god ghemartielijt waert.
    - verse[n=317]: Doen hem god daer hadde bracht
    - verse[n=318]: Doen bleyff hi daer wonacht
    - verse[n=319]: Doer liefde ende doer mynne
    - verse[n=320]: Van gheisteliken synne.
    - verse[n=321]: Hij hielt sich doe, sent hij daer quam,
    - verse[n=322]: Als gode van hiemel wale ghetam,
    - verse[n=323]: Mit goeder kuyscheide
    - verse[n=324]: Ende mit rechten arbeide,
    - verse[n=325]:
      - Mit vasten
      - ende
      - mit waken
    - verse[n=326]:
      - Ende
      - mit doechden te volmaken,
    - verse[n=327]:
      - Mit kerckgange
      - ende
      - mit ghebede,
    - verse[n=328]: Dat hij wel vlyteliken dede,
    - verse[n=329]: Mit sijnen psalter dien hij las,
    - verse[n=330]: Daer hi gestadich ane was;
    - verse[n=331]:
      - Ende oeffende eyn wel reyne
      - leuen
    - verse[n=332]:
      - Den gheyst hadde hoem god
      - 'ghegeuen, '
    - verse[n=333]: Dien hi teynen heer hadde vercoren;
    - verse[n=334]: Dat hij van adel was geboren
    - verse[n=335]: Daer vinck hij voele rechte nae.
    - verse[n=336]: Soe langhe diende hi gode dae
    - verse[n=337]: Dat men begonde te merken
    - verse[n=338]: Aen sijnen goeden werken
    - verse[n=339]: Ende men in doechden proefde
    - verse[n=340]: Die seden die hij oefde
    - verse[n=341]: Te iherusalem in die heilige stat;
    - verse[n=342]: Want hem die patriarcke bat
    - verse[n=343]: Dat hij doer gode dede
    - verse[n=344]: Eyne dinck, des hij hoem bede,
    - verse[n=345]: Ende doer sinte marien,
    - verse[n=346]: Dat hij heme liete wijen
    - verse[n=347]: Ende woerde eyn selich priester.
    - verse[n=348]: Dat ryet hoem der meyster
    - verse[n=349]: Decke spade ende vroe.
    - verse[n=350]: Soe langhe sprack hij hoem toe
    - verse[n=351]: Dat heme int herte quam
    - verse[n=352]: Dat hij heme waert gehoersam
    - verse[n=353]: Ende die heilige orden ontfinck
    - verse[n=354]: Die hem salichlike verghinck.
    - verse[n=355]: Doen aldus der heilighe man
    - verse[n=356]: Alle sijne ordenen ghewan
    - verse[n=357]: Ende hi diende gode sterke
    - verse[n=358]: Ende hoem der patriarke
    - verse[n=359]: Te priester ghewijede
    - verse[n=360]: Ende hij heme ghebenediede,
    - verse[n=361]: Doen meerrede sijn arbeyt
    - verse[n=362]: Ende luterde sijne gherechticheit
    - verse[n=363]: Beide nacht ende dach.
    - verse[n=364]: Eyns goeden seden hij plach,
    - verse[n=365]: Der edel sinte Seruaes,
    - verse[n=366]:
      - Die gode lieff is
      - ende
      - was,
    - verse[n=367]: Dat hi en at noch en dranck
    - verse[n=368]: Als hij die misse sanck
    - verse[n=369]: Werdelike, als heme wale ghetam.
    - verse[n=370]: Als hij ons heren lichame nam,
    - verse[n=371]: Ons heren vleysche ende sijn bloet,
    - verse[n=372]: Dat dede die heilighe man doer goet
    - verse[n=373]: Dat hij inden seluen dach
    - verse[n=374]: Gheyne ander spijse te nutten en plach
    - verse[n=375]: Ter eeren gods lichame
    - verse[n=376]: Ende sijnen heilighen name.
    - verse[n=377]: Ich en segghe uch nyet voerwaer
    - verse[n=378]: Wie langhe off wie mennich jaer
    - verse[n=379]: Dat der goede sinte Seruaes
    - verse[n=380]: Te Jherusalem wonachtig was
    - verse[n=381]:
      - Ende daer
      - 'alomme '
      - inden lande
    - verse[n=382]: Eer heme god den enghel sande,
    - verse[n=383]: lch en weyt ouer wie lanck.
    - verse[n=384]: Eyns daechs hij die misse sanck
    - verse[n=385]: Ende hij stont in sijnen gebede
    - verse[n=386]: All die wile dat hij die stille dede.
    - verse[n=387]: Der enghel gods all daer quam
    - verse[n=388]:
      - Ende
      - seide hoem dan hij wale vernam
    - verse[n=389]: 'Stille ende nyet ouerluyt:'
    - verse[n=390]: '"Seruacius", sprack hi, "gods druyt,'
    - verse[n=391]: Ich come vanden ghewarighen gode
    - verse[n=392]: En(de) ben hier tot dich sijn bode.
    - verse[n=393]: Mich heuet der werelt heylant
    - verse[n=394]: Doer goet hier tot dich ghesant.
    - verse[n=395]: Du salt leysten sijn ghebot.
    - verse[n=396]: Dich ontbuyt der warighe godt
    - verse[n=397]: Dattu salt varen in gallia.
    - verse[n=398]: Du salt busschop werden dae.
    - verse[n=399]: God wilt dattu daer vares
    - verse[n=400]: Ende dae die keerstenheit verwares,
    - verse[n=401]: Dattu sijne woert daer breydes
    - verse[n=402]: Ende dijnen sterfdach daer verbeydes."
    - verse[n=403]: 'Doen sprack der heilige man:'
    - verse[n=404]: '"Heer, ich en weyt noch ich en can'
    - verse[n=405]: Weder den weech noch die lant."
    - verse[n=406]: 'Der enghel andworde te hant:'
    - verse[n=407]: '"Onse heer sall dich wale bewaren.'
    - verse[n=408]: Ich sall mit dich daer henen varen
    - verse[n=409]: Ende sal dich daer heenen leyden.
    - verse[n=410]: Du en salt nyet langhe beyden.
    - verse[n=411]: Dat ontbiet dich die gods sone.
    - verse[n=412]: Du moghes vroliken aen goen.
    - verse[n=413]: Dich en derff der weech nyet duncken swaer.
    - verse[n=414]: Daer heuet bij nae .VIJ. jaer
    - verse[n=415]: Eyn busdom gheweest meysterloes.
    - verse[n=416]: Du bist der gheen dien god verkoes
    - verse[n=417]: Want hem dijn dienst belieuet wale."
    - verse[n=418]: 'Sinte seruaes antwoerde nae dien:'
    - verse[n=419]: '"Ich leyste gherne sijn gebodt.'
    - verse[n=420]: Gheloeft sijn onse here godt
    - verse[n=421]: Ommermeer sonder eynde
    - verse[n=422]: Soe waer dat hij mich seynde."
    - verse[n=423]: Die heilighe gods ergheuen
    - verse[n=424]: Hi mercte voele euen
    - verse[n=425]: Dat hem der enghel toe sprack.
    - verse[n=426]: Eyn deyl ontsach hijt onghemack;
    - verse[n=427]: Ten anderen male was hij des vroe
    - verse[n=428]: Dat hem god erscheyn alsoe
    - verse[n=429]: Dat hij hem te dienste dochte.
    - verse[n=430]: Soe hij alre baldste mochte
    - verse[n=431]: Soe hieff hij sich ane die vaert.
    - verse[n=432]: Der enghel sijn gheleyde waert,
    - verse[n=433]: Die hem wel goet gheleyde dede.
    - verse[n=434]: Te sinte iacobs voer hij sijne ghebiede
    - verse[n=435]: Die heilige sinte Seruacius
    - verse[n=436]: In galissien te sijnen huys
    - verse[n=437]: Ende soechte sijne genade da.
    - verse[n=438]: Van danne voer hi te gallia
    - verse[n=439]: Dat nu is lutteringhen.
    - verse[n=440]: Al daer soe moesten bringhen
    - verse[n=441]: Der inghel diene leyde
    - verse[n=442]: Ende god diene bereyde,
    - verse[n=443]: Den hi decke ghenade bat.
    - verse[n=444]: Te tongheren in die stat
    - verse[n=445]: Daer quam die goede sinte Seruaes
    - verse[n=446]: Daer dat busscopdome was
    - verse[n=447]: Groet ende rike,
    - verse[n=448]: Ende hadde wel yamerlike
    - verse[n=449]: Ghestanden doen wel V I J jaer
    - verse[n=450]: Sonder busscop, dat is waer,
    - verse[n=451]: Dattet gherechten meyster nye en gewan.
    - verse[n=452]: Want god den heilighen man
    - verse[n=453]: Seruacium daer sande
    - verse[n=454]: Tot salicheiden inden lande.
    - verse[n=455]: Dat wolde onse heer Jhesus
    - verse[n=456]: Dat der heilighe Seruacius
    - verse[n=457]: Daer quam alsoe verre;
    - verse[n=458]: Want dat buscopdome erre
    - verse[n=459]: Soe langhe hadde ghewesen.
    - verse[n=460]: Die die vite hebben ghelesen
    - verse[n=461]: Sij weten dat wel voerwaer
    - verse[n=462]: Dat allen die .VIJ. jaer
    - verse[n=463]: Ten eynde waren gheganghen.
    - verse[n=464]: Den luden moeste verlanghen,
    - verse[n=465]: Die daer sonder busscop waren;
    - verse[n=466]: Want sijs ongherne ontbaren
    - verse[n=467]: Die daer waren ghehoersam.
    - verse[n=468]: Nu mercket rechte wie dat quam;
    - verse[n=469]: Des suldi sonder twijuel sijn.
    - verse[n=470]: Der busscop sinte valentijn
    - verse[n=471]: Die des busscopdoms daer te voren plach
    - verse[n=472]:
      - Die mercte wale
      - ende
      - sach
    - verse[n=473]: Dat hem sijn alder seer dwanck.
    - verse[n=474]:
      - Hi was
      - 'onmechtich '
      - ende cranck,
    - verse[n=475]: Die heilighe man ende der guede.
    - verse[n=476]: Hij was des te moede
    - verse[n=477]: Dat hij den staff leechde
    - verse[n=478]: Opten altaer ende seechde
    - verse[n=479]: Voer den luden openbaer
    - verse[n=480]: Dat hi verbannen waer,
    - verse[n=481]: Diene daer aff neeme.
    - verse[n=482]: Maer die daer toe gheteme
    - verse[n=483]: Ende alsoe lieff waer gode
    - verse[n=484]: Dat hem der enghel, sijn boede,
    - verse[n=485]: Seluer gheue mit sijnre hant.
    - verse[n=486]: Doen ghinck die meer ouer alt lant.
    - verse[n=487]:
      - Het waert condich wijff
      - ende
      - man
    - verse[n=488]: Dat sinte valentijn den ban
    - verse[n=489]: Ghedaen hadde den staue.
    - verse[n=490]: Des en doersten nyemant aue
    - verse[n=491]: Nemen vanden altaer, daer hi lach.
    - verse[n=492]: Des stont dat busdom menghen dach
    - verse[n=493]: Sonder busscop heerdeloes
    - verse[n=494]: Dat nye egheynen dae en koes.
    - verse[n=495]: Doent god nyet langher en woude dolen,
    - verse[n=496]: Dien alle dinck es onuerholen,
    - verse[n=497]: Doen sande hi sinte seruaes daer
    - verse[n=498]: Dat hi der keerstenheit neeme waer
    - verse[n=499]: Want hi daer toe well ghetam.
    - verse[n=500]:
      - Des daichs doen hij in tongheren
      - 'quam, '
    - verse[n=501]: Der goede sinte Seruaes,
    - verse[n=502]: Grote Concilie dae was.
    - verse[n=503]: Doen hoem god daer sande,
    - verse[n=504]: Doen was van menghen lande
    - verse[n=505]: Der lude vele versament da.
    - verse[n=506]: Doen hiet die stadt Octauia,
    - verse[n=507]: Want der Coninck hiet Octauiaen
    - verse[n=508]: Den doe dat lant was onderdaen
    - verse[n=509]: Ende die stat ghehoersam.
    - verse[n=510]: Doen sinte Seruaes daer in quam,
    - verse[n=511]: Doen waren daer comen wijden
    - verse[n=512]: Vanden lande in allen sijden
    - verse[n=513]: Busscoppen ende Canoncken,
    - verse[n=514]: Abden ende monicken,
    - verse[n=515]: Marckgreuen ende hertoghen
    - verse[n=516]: Waren tsamen daar ghetoghen,
    - verse[n=517]: Greuen ende vryen,
    - verse[n=518]: In dat monster sinte maryen,
    - verse[n=519]: Burgher ende dienstman,
    - verse[n=520]: Ende dat ghemeyne volck nochtan
    - verse[n=521]: Des was daer voele te samen comen.
    - verse[n=522]:
      - Sij hadden menghen raet
      - ghenomen
    - verse[n=523]: Waer men eynen busscop neeme,
    - verse[n=524]: Alsulken deme wale gheteme
    - verse[n=525]: Der keerstenheit ende gode.
    - verse[n=526]: Vanden groten gebode
    - verse[n=527]: Die daer ouer was ghedaen
    - verse[n=528]: Soe en dorstes nyemant dae bestaen.
    - verse[n=529]:
      - Sij haddent menghen dach
      - ghedreuen
    - verse[n=530]: Ende was noch ongheeyndt bleuen.
    - verse[n=531]: Het was hon allen ontfochten
    - verse[n=532]: Dat sijs nyet volkomen en mochten
    - verse[n=533]: Mit alle haren wijsdome,
    - verse[n=534]: Waer bi dat dat busdome
    - verse[n=535]: Gheysteliken vader nye en ghewan.
    - verse[n=536]:
      - Des was daer
      - 'mennich '
      - rouwich man
    - verse[n=537]: Ende mennich wijff onvroe
    - verse[n=538]: Want hon qualijck stont alsoe;
    - verse[n=539]: Maer die valsche ende die domme
    - verse[n=540]:
      - Dien was daer luttel
      - 'omme; '
    - verse[n=541]: Maer gods vriende, die getrouwe,
    - verse[n=542]: Die haddens groten rouwe
    - verse[n=543]: Dat sij wale schijn daden.
    - verse[n=544]: Den ghenadighen god sij baden,
    - verse[n=545]: Haren lieuen sceppere,
    - verse[n=546]: Want hijs wale mechtich were,
    - verse[n=547]: Dat hij haer noet bekende
    - verse[n=548]: Ende eynen busscop daer sende,
    - verse[n=549]: Alsulken die hon wale beteme
    - verse[n=550]: Ende den volke te rechte queme
    - verse[n=551]: Ende der heiligher kerken dochte,
    - verse[n=552]: Want hijt wale doen mochte,
    - verse[n=553]: Dat hijse wolde beraden.
    - verse[n=554]: Doen sy gode dus daer om baden
    - verse[n=555]: Ende dats daer grote noet was
    - verse[n=556]: Doen quam die goede sinte Seruaes
    - verse[n=557]: Inden monster als eyn pelgrijn,
    - verse[n=558]: Die haer busscop soude zijn,
    - verse[n=559]: Dien god daer hadde gesant,
    - verse[n=560]: Des gheeert is alle dit lant.
    - verse[n=561]: Doen hij inden monster ghinck
    - verse[n=562]: Nyemant hem dae en ontfinck,
    - verse[n=563]: Want hem daer nyemant en kande
    - verse[n=564]:
      - Off
      - 'waeromme '
      - datten god daer sande.
    - verse[n=565]: Doen hij inden monster quam
    - verse[n=566]: Dede hij als heme wale betam.
    - verse[n=567]: Hij ghinck aen eyne sijde
    - verse[n=568]: Ende las sijne ghetijde.
    - verse[n=569]: Sijne venyen hi decke soechte
    - verse[n=570]: Want god sijns gheruechte.
    - verse[n=571]: Hij viel neder aenden Estrich.
    - verse[n=572]: Sijn ghebet was gheystelijch.
    - verse[n=573]: Doen hij in sijnen ghebede lach
    - verse[n=574]: Aldaer dat volck toe sach,
    - verse[n=575]: Alle die des namen waer,
    - verse[n=576]: Ende waert den volck schijnbaer
    - verse[n=577]: Doen quam der heilich enghel daer
    - verse[n=578]: Schijnende als die sonne claer
    - verse[n=579]: Dien god daer hadde ghesant.
    - verse[n=580]: Hij hueffen op mitter hant
    - verse[n=581]: Seruacium den gheheeren,
    - verse[n=582]: Dat dede hem god ter eeren.
    - verse[n=583]: Der enghel langher nyet en beyde.
    - verse[n=584]: Totten altaer hijne leyde.
    - verse[n=585]: Hij nam den busscop staff;
    - verse[n=586]: Sinte Seruaes dat hijne gaff.
    - verse[n=587]: Die lude die dat saghen,
    - verse[n=588]: Nyemant en derff des vraghen,
    - verse[n=589]: Sij en haddens groot wonder,
    - verse[n=590]: Eyn yghelijck bysonder,
    - verse[n=591]: Dat sij die teyken mochten sien
    - verse[n=592]: Die god selue liet gheschien
    - verse[n=593]: Doer sinte Seruaes wille.
    - verse[n=594]: Sij sweghen alle stille
    - verse[n=595]: Alsoe langhe went dat erghinck
    - verse[n=596]: Dat sinte Seruaes den staff ontfinck.
    - verse[n=597]: Doen dat gheschiet was, te hant
    - verse[n=598]: Der enghel hi verswant
    - verse[n=599]: Ende voer daer gode wale ghetam,
    - verse[n=600]: Mit des ghebode hij daer quam,
    - verse[n=601]: Die en ghesent hadde daer.
    - verse[n=602]: Doen des dat volck waert ghewaer
    - verse[n=603]: Dat der enghel danne was
    - verse[n=604]: Ende der goede sinte Seruaes
    - verse[n=605]: Behalden hadde den staff
    - verse[n=606]: Den hem der heilich enghel gaff,
    - verse[n=607]: Die haer busscop solde wesen,
    - verse[n=608]: Ende sij mit hem souden genesen,
    - verse[n=609]:
      - Die priesters mitten
      - leeken
    - verse[n=610]: Die ghesien hadden die teeken,
    - verse[n=611]: 'Die waren all te samen vroe:'
    - verse[n=612]: Den sanck hoeuen sij voele hoe;
    - verse[n=613]: Gode gauen sij den loff
    - verse[n=614]:
      - Ende
      - ontfinghen haren busscoff.
    - verse[n=615]: Vroliken sij songhen
    - verse[n=616]: Doen sij te heme dronghen.
    - verse[n=617]: Sij vielen heme te voeten,
    - verse[n=618]: Guetlijcken sij hem grueten,
    - verse[n=619]: Alle eer sij hoem daden;
    - verse[n=620]: Den ghewaren god sij baden,
    - verse[n=621]: Diene hon te trooste hadde ghegheuen,
    - verse[n=622]: Dat hijne hon langhe liete leuen.
    - verse[n=623]: Doen dat was erganghen
    - verse[n=624]: Dat sij hadden ontfanghen
    - verse[n=625]: Haren busscop, als hon wale ghetam,
    - verse[n=626]: Die hon van gods haluen quam,
    - verse[n=627]: Als ghi hier voer hebt vernomen
    - verse[n=628]: Die ander die daer waren comen,
    - verse[n=629]: Die busscoppen die hij daer vant
    - verse[n=630]: Die god eer daer hadde ghesant,
    - verse[n=631]: Wijse ende gheleerde
    - verse[n=632]: Die gheordende en(de) die bekeerde,
    - verse[n=633]: Te busschop sij heme wijeden,
    - verse[n=634]: Den gods ghebenedieden,
    - verse[n=635]: Den gheisteliken heerde,
    - verse[n=636]:
      - Die alle die
      - 'gheneerde '
    - verse[n=637]: Die nae sijnen rade wolden leuen.
    - verse[n=638]: Hem en doerste nyemant gheuen
    - verse[n=639]: Dat busscopdom noch den staff
    - verse[n=640]: Dan alsen hoem der enghel gaff.
    - verse[n=641]: Doen der goede sinte Seruaes
    - verse[n=642]: Ghewijet ende ghegherwet was
    - verse[n=643]: Totten gods woerde
    - verse[n=644]: Als daer toe ghehoerde,
    - verse[n=645]: Soe dede god sijnre teyken eyn
    - verse[n=646]: Daer sijne godheit ane erscheyn,
    - verse[n=647]: Die menghe myrakel hevet ghedoen.
    - verse[n=648]: Doen hi ten predickstoel ghinck stoen,
    - verse[n=649]: Sinte seruaes die goede,
    - verse[n=650]: Mit gheisteliken moede
    - verse[n=651]:
      - Ende hij
      - predicken
      - solde -
    - verse[n=652]: Wat soe hij spreken wolde
    - verse[n=653]: Dat sande hem god te monde,
    - verse[n=654]: Die egheyne sprake en conde
    - verse[n=655]: 'Anders dan griexsche alleyne:'
    - verse[n=656]: Ander sprake alleyne
    - verse[n=657]: En conde hij spreken noch verstaen.
    - verse[n=658]: Des ghetroosten god saen.
    - verse[n=659]: Die teyken die god dede
    - verse[n=660]: Doer sinte Seruaes te dier stede
    - verse[n=661]: Die suldi te rechte mercken.
    - verse[n=662]: Int midden vander kerken
    - verse[n=663]: Dede hij op sijnen mont;
    - verse[n=664]: Doen veruulden god ter stont
    - verse[n=665]: Mitten heilighen gheiste
    - verse[n=666]: Ende dede hem volleyste
    - verse[n=667]: 'Mit synnen ende mit woerden:'
    - verse[n=668]: Alle die hoem spreken hoerden
    - verse[n=669]: Vernamen allet dat hij sprack.
    - verse[n=670]:
      - Dat was hon salicheit
      - ende
      - ghemack
    - verse[n=671]: Ende eyne voele scone meer.
    - verse[n=672]: Wannen dat der menssche weer
    - verse[n=673]: Off van welkerhande tonghe,
    - verse[n=674]: Beide oude ende ionghe,
    - verse[n=675]: Dutsche walsche off latijn,
    - verse[n=676]: Sij vernamen alle die reden sijn.
    - verse[n=677]: Dat wolde god alsoe maken.
    - verse[n=678]: Eyn yeghelijck nae sijnre spraken
    - verse[n=679]: Vernamen sijt bysonder.
    - verse[n=680]: Dit hadde hon allen wonder -
    - verse[n=681]: In ebreuschen, in dietschen,
    - verse[n=682]: In walschen ende in vriesschen,
    - verse[n=683]: Als ich seide hier te voren,
    - verse[n=684]: Soe wannen dat sij waren geboren,
    - verse[n=685]: Van beheym off van Ongheren
    - verse[n=686]: Dat dede god in tongheren
    - verse[n=687]: Ter eeren sijnen holden
    - verse[n=688]: Dien hij verhoeghen wolde.
    - verse[n=689]: God van hiemelrike
    - verse[n=690]: Dede daer bescheidelike
    - verse[n=691]: Sinte Seruaes groet eer,
    - verse[n=692]: Dat wij nye en vernamen meer
    - verse[n=693]:
      - Meer dan vanden aspostelen hier
      - beuoren
    - verse[n=694]: Die hij sich seluer hadde vercoren,
    - verse[n=695]: 'Onse heer ihesus cristus:'
    - verse[n=696]: Doen sij waren in eyn huys
    - verse[n=697]: Sent dat hij gemartilijt waert
    - verse[n=698]: Ende nae sijnre hiemeluaert,
    - verse[n=699]: Doen sij waren in sorghen
    - verse[n=700]: Ende sich hadden verborghen
    - verse[n=701]: In eynen huse, daer onse heer
    - verse[n=702]: Mit sijnen jongheren gheheer
    - verse[n=703]: Dat auontmale hielt, dats waer,
    - verse[n=704]: Tot dat sij cortelijck daer naer
    - verse[n=705]: Den heilighen gheyst ontfinghen
    - verse[n=706]: Ende vut den huse ghynghen
    - verse[n=707]: Koenlike in gods vreden -
    - verse[n=708]: Doen vernamen sij alle haer reden
    - verse[n=709]: Die sij spreken hoerden.
    - verse[n=710]: Dat dede god inden woerden
    - verse[n=711]: Dat men mochte merken
    - verse[n=712]: Dat hijse woude ghesterken
    - verse[n=713]: Ende hijs wale gheweldich was.
    - verse[n=714]: Dat hi den goeden sinte Seruaes
    - verse[n=715]: Dede die selue ghenade
    - verse[n=716]: '- Want hij was sijn gherechte bode -'
    - verse[n=717]: Die wijle dat der goede man
    - verse[n=718]: Dat messe ghewede hadde an
    - verse[n=719]:
      - Ende
      - gods woerde daer sprack,
    - verse[n=720]: Dat hem des nyet en gebrack
    - verse[n=721]: Si en vernament alle gemeyne
    - verse[n=722]: Beide groot ende cleyne
    - verse[n=723]: Die lude die hi leerde.
    - verse[n=724]: Ende als hij sich danne keerde
    - verse[n=725]: Tot werentliken dinghen
    - verse[n=726]:
      - Soe en woldes god nyet
      - 'ghehinghen, '
    - verse[n=727]: 'Diet daer te voren hadde ghedoen:'
    - verse[n=728]:
      - Soe en mochts nyemant nyet
      - 'verstoen; '
    - verse[n=729]: Die sijne woert vernamen eer
    - verse[n=730]: Sij en constens verstaen nyet meer.
    - verse[n=731]: Doen god den heilighen man
    - verse[n=732]: Alsoe te vorderen began
    - verse[n=733]: Beide spade ende vroe,
    - verse[n=734]: 'Doen keerder sijnen den daer toe:'
    - verse[n=735]: Voele wijsliken hijt vernam
    - verse[n=736]:
      - Dat hoem van goids genaden
      - 'quam. '
    - verse[n=737]: Hij meercte voele euene
    - verse[n=738]: Dat hijt in desen leuene
    - verse[n=739]:
      - Verdienen nyet en mochte te
      - 'vollen. '
    - verse[n=740]: 'Doch soe was hij onbewollen:'
    - verse[n=741]: Reyne, sonder sonde
    - verse[n=742]: Gaff hij daer aff orconde
    - verse[n=743]: Mit sijnen goeden werken.
    - verse[n=744]:
      - Hij was eyn kempe der heiliger
      - kerken
    - verse[n=745]: Ende was aen sijn ambacht
    - verse[n=746]:
      - Reyne, kuyssche
      - ende
      - eernstacht.
    - verse[n=747]: Soe wie des gheruechte
    - verse[n=748]: Dat hij hulpe ane hoem soechte,
    - verse[n=749]: Ghetruwelike hij hon ryet.
    - verse[n=750]: Hij en at gheyns daechs nyet
    - verse[n=751]: Weder en at noch en dranck,
    - verse[n=752]: Als hij die misse sanck
    - verse[n=753]:
      - Ende
      - 'gods lichame ontfinck:'
    - verse[n=754]: Dien dach eerde hij ende beghinck
    - verse[n=755]: Sonder eyngherhande spijse,
    - verse[n=756]: Die heilighe man ende die wijse.
    - verse[n=757]: 'Aenden sede was hij vast:'
    - verse[n=758]: Hij en liet doer lieuen gast
    - verse[n=759]: Off doer grote siecheit.
    - verse[n=760]: Doer god leyt hij den arbeit.
    - verse[n=761]: Gheistelike waren sijne seden.
    - verse[n=762]: Der heilighe gheist was daer mede.
    - verse[n=763]: Dat waert ane sijnen werken schijn
    - verse[n=764]: Anders en hadt nyet moghen sijn.
    - verse[n=765]: Den teghen wordighen riken
    - verse[n=766]: 'En wolde hij nyet wijken:'
    - verse[n=767]: Denen was hi haert ende vast
    - verse[n=768]: Want hi en ontsachse nyet eyn bast.
    - verse[n=769]: Hi was sacht den armen
    - verse[n=770]: Ende lietse sich ontfermen.
    - verse[n=771]: Mynnentlike hijse gruetede,
    - verse[n=772]: Haren kommer hij hon buetede.
    - verse[n=773]: Die bedruefde die troeste hi,
    - verse[n=774]: Die gheuanghen die verloeste hi,
    - verse[n=775]: Die sieke die ghenerder,
    - verse[n=776]: Gheyns onrechts en gherder.
    - verse[n=777]: Doen men dit wijde vernam
    - verse[n=778]: Groet volck tot hoem quam,
    - verse[n=779]: Totten heilighen grieke.
    - verse[n=780]:
      - Die lasersche
      - ende
      - die sieke,
    - verse[n=781]:
      - Die stomme
      - ende
      - die blynden
    - verse[n=782]: Daer sijne mochten vynden
    - verse[n=783]:
      - Die hoem soechten mit
      - trouwen
    - verse[n=784]: Die ghetroester haers rouwen;
    - verse[n=785]:
      - Denen gaff hi sprake
      - ende
      - liecht,
    - verse[n=786]: Die grote heer van maestriecht,
    - verse[n=787]: Die heilighe predickere.
    - verse[n=788]: Soe wat ouel dattet were
    - verse[n=789]: Dat den luden deerde,
    - verse[n=790]: Mit gode dat hijse ghenerde,
    - verse[n=791]: Sij waren douff off lam.
    - verse[n=792]: Voele hem derre toe quam
    - verse[n=793]: Inden seluen stonden
    - verse[n=794]: Die daer waren ghebonden
    - verse[n=795]: Mitten ouelen gheyste.
    - verse[n=796]: Des dede hon god volleyste
    - verse[n=797]: Dat hijse gansseliken trooste
    - verse[n=798]:
      - Ende
      - haers rouwen erlooste.
    - verse[n=799]: Die edel noethulpere
    - verse[n=800]: Hij was dae voele meere,
    - verse[n=801]: Als hij noch is voele wide,
    - verse[n=802]: In dien seluen tijde
    - verse[n=803]: Spieghel der gods holden.
    - verse[n=804]: Die die zielen gheneeren wolden
    - verse[n=805]: Ende goeder wercken plaghen
    - verse[n=806]: Ende op sijne werken saghen
    - verse[n=807]: Sij en woerden nyet erre.
    - verse[n=808]: Hij was haer morghen sterre
    - verse[n=809]: Ende hare alre leyder
    - verse[n=810]: Onder die verleyder
    - verse[n=811]: Die inden seluen iaren
    - verse[n=812]: Sere gheweldich waren,
    - verse[n=813]: Die die kerken te braken
    - verse[n=814]: Ende ihesum wederspraken
    - verse[n=815]: Mit mengherhande heresien
    - verse[n=816]:
      - Ende
      - der reynre maget sinte marien
    - verse[n=817]: Versmaden daer sij mochten,
    - verse[n=818]: Daer sterkelike teghen vochten
    - verse[n=819]: Die heilighe gods holden
    - verse[n=820]: Die gherne stercken wolden
    - verse[n=821]: Ende vesten die keerstenheit.
    - verse[n=822]: Des leden sij decke arbeit;
    - verse[n=823]: Des der goede sinte Seruaes
    - verse[n=824]: Eyn sterck houftman was
    - verse[n=825]: Als decke wale bescheyn.
    - verse[n=826]: Sinte Jheronimus wasser eyn.
    - verse[n=827]: Hij woende by iherusalem
    - verse[n=828]: In die stat van bethleem,
    - verse[n=829]: In affrike sinte Augustijn
    - verse[n=830]: Ende van toers sinte mertijn
    - verse[n=831]: Ende sinte ambrosius van meylaen
    - verse[n=832]: Die god was wel onderdaen,
    - verse[n=833]: Van pictouwen sinte hilaris
    - verse[n=834]: Ende der goede sinte amasis
    - verse[n=835]:
      - Ende
      - der heilighe Theophilus
    - verse[n=836]: Ende der heilighe Crisostimus,
    - verse[n=837]: Dat waren die gesellen
    - verse[n=838]: Die nyemant en conste gheuellen
    - verse[n=839]: Noch mit gheynen dinghen
    - verse[n=840]: Vander waerheit ghebringhen
    - verse[n=841]: Noch haers geloeuen weder reden
    - verse[n=842]: Daer sij decke arbeit om deden.
    - verse[n=843]: Tongheren was in derre tijt
    - verse[n=844]: Groot lanck ende wijt,
    - verse[n=845]:
      - Voele meerder
      - ende
      - voele ryker
    - verse[n=846]: Ende stont vele vredeliker.
    - verse[n=847]: Daer bynnen woenden groet heer.
    - verse[n=848]: Die sommighe segghen dat dat meer
    - verse[n=849]: In dien tiden daer ghinghe
    - verse[n=850]: Ende dat lant daer all om vynghe.
    - verse[n=851]: Maer des en weit ich nyet voerwaer
    - verse[n=852]: Oft was inden seluen iaer
    - verse[n=853]: Dat die stadt hadde groten roem.
    - verse[n=854]: In deyne side ghinck eyne flume,
    - verse[n=855]: Die Jeker, die noch daer gheit.
    - verse[n=856]: Dat inder alder vyten steyt
    - verse[n=857]: Des soelen wij voele achter laten
    - verse[n=858]: Want des is bouen maten.
    - verse[n=859]: Bennen tongheren die wijde
    - verse[n=860]: Waren in dien tide
    - verse[n=861]:
      - Twee endetseuentich
      - 'sameninghen '
    - verse[n=862]: Die gods loff lasen ende songhen,
    - verse[n=863]:
      - Ende
      - driehondert Capellen -
    - verse[n=864]: Dit hoerde ich voerwaer tellen -
    - verse[n=865]: Daer men gods dienste in dede
    - verse[n=866]: Mit sanghe ende mit ghebede.
    - verse[n=867]: Die wijle dat sij wale daden
    - verse[n=868]: Soe waren sij wale beraden
    - verse[n=869]:
      - Ende haer stat stont wale in
      - eeren
    - verse[n=870]: Tot dat sij begonsten te verkeren
    - verse[n=871]: Ende sij der viant vererrede
    - verse[n=872]: Die sij van gode verrede.
    - verse[n=873]: Den leyden helle waerde
    - verse[n=874]: Denen toernde seer harde
    - verse[n=875]: Dat der guede sinte Seruaes
    - verse[n=876]: Soe vaste in gods dienste was
    - verse[n=877]: Ende god soe menghen mensche dede
    - verse[n=878]: Genade doer sijne bede
    - verse[n=879]: In sinte Seruaes eer;
    - verse[n=880]: Dat benijde hij herde seer
    - verse[n=881]: Want hij benijde alrehande goet.
    - verse[n=882]: Soe wie gherne wale doet
    - verse[n=883]:
      - Dien laecht hij nacht
      - ende
      - dach
    - verse[n=884]: Soe wat hon hynderen mach.
    - verse[n=885]: Des en liet hij ouch doe nyet.
    - verse[n=886]: Dien van tongheren dat hij ryet
    - verse[n=887]: Dat sij sinte Seruaes woerden gram
    - verse[n=888]:
      - Ende
      - woerden gode ongehoersam.
    - verse[n=889]: Der viant hulpse schenden
    - verse[n=890]: Ter mesdaet ende ten sonden
    - verse[n=891]: Dat sij hoem woerden ghehaet.
    - verse[n=892]: Sij en wisten selue om wat
    - verse[n=893]: Dat sij goits ane hoem vergaten.
    - verse[n=894]: Te samen sij ghesaten
    - verse[n=895]: Ende der viant mit hon
    - verse[n=896]:
      - Die hon den raet gaff
      - ende
      - den sen
    - verse[n=897]: Dat sij gods gebot te braken.
    - verse[n=898]: 'Sij dachten ende sij spraken:'
    - verse[n=899]: 'Wij sijn bedroeghen seer:'
    - verse[n=900]: Onse busdome heuet sijne eer
    - verse[n=901]: Ane desen vreemden man verloren
    - verse[n=902]: Die hij busscop is vercoren.
    - verse[n=903]: Eyn ellendich arme man
    - verse[n=904]: Die onser spraken nyet en kan
    - verse[n=905]: Die onse lant nyet en berichtet
    - verse[n=906]: Noch slote noch burghe en stichtet
    - verse[n=907]: Noch hoeff en wilt halden,
    - verse[n=908]: Wat heerscapien mocht hij walden,
    - verse[n=909]: Eyn arme wandellere,
    - verse[n=910]: Hoem is alsoe meere
    - verse[n=911]:
      - Dat menten schelde als
      - menten
      - loue.
    - verse[n=912]: Hij en wilt nommer comen te houe.
    - verse[n=913]: Hij wilt altoes alleyne wesen
    - verse[n=914]:
      - Ende
      - altoes in sijnen boeken lesen.
    - verse[n=915]: Hij en wilt nyet heerlijck leuen
    - verse[n=916]: Noch nyets nyet doer eer gheuen.
    - verse[n=917]: Wie mochten yemant mynnen?
    - verse[n=918]: All dat hij mach ghewynnen
    - verse[n=919]: Dat gheeft hij armen luden.
    - verse[n=920]: Wat wonders mochte dat duden
    - verse[n=921]: Off dat langhe soude weeren?
    - verse[n=922]: Wij mochten sijns wale ontberen
    - verse[n=923]: Want hij en vroemt ons nyet eyn blat.
    - verse[n=924]: Wij willenten verdryuen vuter stat.
    - verse[n=925]:
      - Dat en doen wij
      - 'nommer '
      - te vroe.
    - verse[n=926]: Soe langhe sprack hon der viant toe
    - verse[n=927]: Dat sijne vuter stat verdreuen
    - verse[n=928]: Ende gode onghehoersam bleuen.
    - verse[n=929]: Dat hon der viant dat gheriet
    - verse[n=930]: 'Dat en was doer haer goet nyet:'
    - verse[n=931]: Hij gheeft gherne boesen raet.
    - verse[n=932]: Doch en mochten sij die daet
    - verse[n=933]: Mit hem nyet volbrenghen
    - verse[n=934]:
      - Want god en wouds nyet
      - ghehenghen
      - '-'
    - verse[n=935]: Dat suldi weten sonder waen -
    - verse[n=936]: Als hij daer te voren hadde ghedaen
    - verse[n=937]: Van Job, den gheduldighen,
    - verse[n=938]: Dien nyemant en mochte beschuldighen
    - verse[n=939]: Van egheynre onstede
    - verse[n=940]: Soe wat dat men hem dede.
    - verse[n=941]: Doen god des ghestade
    - verse[n=942]: Den viant dat hij hem schade,
    - verse[n=943]: Die god was voele ghehoersam;
    - verse[n=944]: Doen heme die duuel aff nam
    - verse[n=945]: Sijn ghesonde ende sijn goet
    - verse[n=946]: Soe ghestadich was sijn moet
    - verse[n=947]: Dat hi doer allen die scolde
    - verse[n=948]: Niet twijuelen en wolde.
    - verse[n=949]: Soe en dede ouch sinte Seruaes
    - verse[n=950]: Want sijn gheloeue stedich was.
    - verse[n=951]: Doen die ongherechte,
    - verse[n=952]: Die waren des viants knechte,
    - verse[n=953]: Des waren woerden in eyn,
    - verse[n=954]: Der enghel sinte Seruaes erscheyn.
    - verse[n=955]:
      - Hij geboet den heilighen
      - 'manne '
    - verse[n=956]: Dat hi voer van danne
    - verse[n=957]: All daer hij noch is, te Triecht,
    - verse[n=958]: In eynen dall scoen ende liecht,
    - verse[n=959]: Effen ende wael ghedaen
    - verse[n=960]: Daer twee water tsamen gaen,
    - verse[n=961]: Eyn groot ende eyn cleyne,
    - verse[n=962]:
      - Claer, schoen
      - ende
      - reyne.
    - verse[n=963]: Dats die Jeker ende die mase.
    - verse[n=964]: Beide te korne ende te grase
    - verse[n=965]: Es die stadt wale gheleghen
    - verse[n=966]: Ende te schepen in voele weghen,
    - verse[n=967]: In visschen ende in ghewilden
    - verse[n=968]: Ende in goeden ghevylden
    - verse[n=969]: Der bester coren eerden
    - verse[n=970]: Die ye mochte ghewerden.
    - verse[n=971]: Des steyt die stat te maten
    - verse[n=972]: Aen eynre ghemeynre straten
    - verse[n=973]: Van Inghelant in ongheren
    - verse[n=974]:
      - Voer Colne
      - ende
      - voer tongheren
    - verse[n=975]: Ende alsoe dies ghelijck
    - verse[n=976]: Van Sassen in vrancrijck
    - verse[n=977]: Ende mit scepe die des pleghen
    - verse[n=978]:
      - Te denemerken
      - ende
      - te norweghen.
    - verse[n=979]: Die weghe versamenen sich all dae.
    - verse[n=980]: Des is die stadt daer nae
    - verse[n=981]: Gheheiten Traiectum.
    - verse[n=982]: Daer sande god Seruacium.
    - verse[n=983]: Doen sinte Seruaes die goede
    - verse[n=984]: Mit gheisteliken moede
    - verse[n=985]: Des enghels boetscap vernam
    - verse[n=986]: Die hoem van gods weghen quam,
    - verse[n=987]: Dien hij decke ghenade bat,
    - verse[n=988]: Doen ruymde hij tongheren die stat
    - verse[n=989]: Mit eyn deyll sijnre holden
    - verse[n=990]: Die hem volghen wolden
    - verse[n=991]: Ende hem waren ghehoersam.
    - verse[n=992]: Als hij doen te Triecht quam
    - verse[n=993]: Die ghenadighe sinte Seruaes
    - verse[n=994]: Die god alre liefste was,
    - verse[n=995]: Daer was hij alsoe gherne.
    - verse[n=996]: Daer hadde sinte materne
    - verse[n=997]: Eyne Capelle doen werken.
    - verse[n=998]: Daer bleyff hij by der kerken
    - verse[n=999]: All dae sijn monster nu steyt,
    - verse[n=1000]: Daer noch die strate voer gheyt.
    - verse[n=1001]: Vanden heiligen vader sinte materne
    - verse[n=1002]: Wille ich uch segghen gherne
    - verse[n=1003]: Cortelike eyne waerheit
    - verse[n=1004]: Want hij eerstwerff die cristenheit
    - verse[n=1005]: In gallia stichtede
    - verse[n=1006]: Ende die busscopdome berichtede,
    - verse[n=1007]: Colne ende tryere,
    - verse[n=1008]: In sinte peters eer
    - verse[n=1009]:
      - Ende tongheren in sinte
      - marien
      - 'namen. '
    - verse[n=1010]: Die drie berichtede hij al tsamen
    - verse[n=1011]:
      - Mennich jaer
      - ende
      - menghen dach.
    - verse[n=1012]: Doen hij der alle drie plach
    - verse[n=1013]: Doen was sijne ghewoenheit
    - verse[n=1014]: Als hij daer in tusschen reyt
    - verse[n=1015]: Van Colne tot Octauia,
    - verse[n=1016]: Soe bleyff hij onderwijlen dae
    - verse[n=1017]: Te triecht voer den berghe.
    - verse[n=1018]: Daer nam hij herberghe.
    - verse[n=1019]: Want hi deckwijle voer die vaert,
    - verse[n=1020]: Hi vercreych dat daer gemaect waert
    - verse[n=1021]:
      - Eyne kerke
      - ende
      - ghevryet
    - verse[n=1022]: Ende den apostelen ghewijet.
    - verse[n=1023]: Doen buwede sinte Seruacius
    - verse[n=1024]: Bi dat ghewijede gods huys
    - verse[n=1025]: Herberghe ende eyne celle
    - verse[n=1026]: Ende eyne cleeyne Capelle
    - verse[n=1027]: Ende eyne cluse daer hij in lach,
    - verse[n=1028]: Daer hij nacht ende dach
    - verse[n=1029]: Gode diende mit trouwen
    - verse[n=1030]: Ende sinte marien onser vrouwen,
    - verse[n=1031]: Inder seluer eynode.
    - verse[n=1032]: Hij nam sijn armoede
    - verse[n=1033]: Herde verduldelike.
    - verse[n=1034]: Hij wolde gods rijke
    - verse[n=1035]: Daer mede erweruen
    - verse[n=1036]: Als het queme aent steruen
    - verse[n=1037]: Dat god heme hulpe dede.
    - verse[n=1038]: Hij was stedich ane sijnen gebede.
    - verse[n=1039]:
      - Des hadde gheruym
      - ende
      - stade.
    - verse[n=1040]: Heme rouwede luttel der scade
    - verse[n=1041]:
      - Dat hij van tongheren was
      - 'verdreuen. '
    - verse[n=1042]: Hij hielt sich ane dat reyne leuen
    - verse[n=1043]: Als hoem der heilighe gheyst gheriet.
    - verse[n=1044]: Hem en stont sijn herte nyet
    - verse[n=1045]: Tot werrentliken roeme.
    - verse[n=1046]: Hij en wolde sijn busdome
    - verse[n=1047]: Doch nyet mit allen begheuen,
    - verse[n=1048]: Maer hij berichte alle sijn leuen
    - verse[n=1049]: In eyns busscops staet.
    - verse[n=1050]: Den waren gode hij decke baet
    - verse[n=1051]: Voer die van Octaue
    - verse[n=1052]: Dat hij hon vergaue
    - verse[n=1053]: Dat onrecht ende die misdaet
    - verse[n=1054]: Dat sij veronwerden sijnen raet.
    - verse[n=1055]: Aldus was der gods knecht
    - verse[n=1056]: In sijnen dienst voele gherecht
    - verse[n=1057]: Dat hij des nyet en vergat.
    - verse[n=1058]: Hem luste des te bat
    - verse[n=1059]: Dat hij goids ghenade soechte
    - verse[n=1060]: Want hij was uut den gheruechte
    - verse[n=1061]: Ende vuten ghedranghe.
    - verse[n=1062]: Dat heerde hij alsoe langhe,
    - verse[n=1063]: Den gheysteliken arbeyt,
    - verse[n=1064]: Dat heme god sijne verholentheit
    - verse[n=1065]: Liet verneemen teynre stont.
    - verse[n=1066]: Dat dede hij sijnen vrienden kont
    - verse[n=1067]:
      - Alsoe balde als hijt hadde
      - 'vernomen: '
    - verse[n=1068]: Dat Attela soude comen
    - verse[n=1069]: Der hunen coninck, die heere,
    - verse[n=1070]: Eyn heyden errere,
    - verse[n=1071]: Mit groter heer cracht,
    - verse[n=1072]: Die altoes teghen gode vacht;
    - verse[n=1073]: Dat god des ghestaden wolde
    - verse[n=1074]: Dat hij gheyselen solde
    - verse[n=1075]: Die ongherechte keerstenheit
    - verse[n=1076]: Doer der lude boesheit
    - verse[n=1077]: Dat was ouer alle gallia,
    - verse[n=1078]: Tongheren ende ouch anderswae
    - verse[n=1079]: Die waren onghehoersam.
    - verse[n=1080]: Doen dat der heilighe man vernam,
    - verse[n=1081]: Sinte Seruaes, die ghetrouwe,
    - verse[n=1082]: Doen hadde hijs groten rouwe.
    - verse[n=1083]: Sijne boden hij doen sande
    - verse[n=1084]: Mit brieuen achter lande
    - verse[n=1085]:
      - Om den anxte
      - ende
      - doer die noet.
    - verse[n=1086]: Den heilighen luden hijt ontboet,
    - verse[n=1087]: Den goeden ende den gherechten,
    - verse[n=1088]:
      - Dat sij
      - 'daeromme '
      - dechten
    - verse[n=1089]: Ende haer ghebet daden
    - verse[n=1090]: Ende vlyteliken baden
    - verse[n=1091]: Haren god ende sceppere
    - verse[n=1092]: Oft in sijnre ghenaden were
    - verse[n=1093]: Dat hijse beschermen wolde
    - verse[n=1094]: Ende hij hon sijne holde
    - verse[n=1095]: Ghenadelike liet ghewynnen
    - verse[n=1096]: In die eer sijnre mynnen.
    - verse[n=1097]: Doen sinte Seruaes, die gherechte
    - verse[n=1098]: Die getrouwe gods knechte,
    - verse[n=1099]: Vermaent hadde alsoe
    - verse[n=1100]: Doen woerden sijs alle vroe
    - verse[n=1101]: Wijde achter lande
    - verse[n=1102]: Daer hij sijne boden sande,
    - verse[n=1103]: Sinte Seruaes die goede.
    - verse[n=1104]: Doen waert hon des te moede
    - verse[n=1105]: Doen sij die reden vernamen
    - verse[n=1106]: Dat sij alle te gader quamen
    - verse[n=1107]: Gode te eeren ende te roeme
    - verse[n=1108]: Ende ouch den busdome
    - verse[n=1109]: Te troys dat hiet doen treckaes.
    - verse[n=1110]: Daer quam die goede sinte Seruaes
    - verse[n=1111]: Ende teghen hoem in goids namen
    - verse[n=1112]: Die heilige busscopen alle quamen
    - verse[n=1113]: Die doe waren in gallia
    - verse[n=1114]: Ouer verre ende ouer na
    - verse[n=1115]: Beide dutschen ende walen.
    - verse[n=1116]: Ich en weyt nyet recht der talen
    - verse[n=1117]: Wie mennich busscop dat daer waer,
    - verse[n=1118]: Monicken ende clusenaer,
    - verse[n=1119]: Voersten ende heeren
    - verse[n=1120]: Die myndere mitten meeren,
    - verse[n=1121]: Gheleerde ende ongheleerde,
    - verse[n=1122]: Werrentlike ende bekeerde
    - verse[n=1123]: Derre quam soe voele te samen
    - verse[n=1124]:
      - Die ghedoupt waren in
      - 'Christus '
      - namen.
    - verse[n=1125]: Daer was wael mennich man
    - verse[n=1126]: Die nyet en wist nochtan
    - verse[n=1127]: Wat beduden soude die vaert
    - verse[n=1128]: Tot dat hon gheseyt waert
    - verse[n=1129]: Armen ende riken
    - verse[n=1130]: Hon allen euen ghelike
    - verse[n=1131]: Die daer doer god waren comen.
    - verse[n=1132]: Doen sij die meer hadden vernomen
    - verse[n=1133]: Die meer die alsoe starck was
    - verse[n=1134]: Die hon seide sinte Seruaes,
    - verse[n=1135]:
      - Die heilige
      - ende
      - die getrouwe,
    - verse[n=1136]: Doen hadden sijs groten rouwe
    - verse[n=1137]:
      - Ende
      - waren in sorghen
    - verse[n=1138]: Beyde auont ende morghen
    - verse[n=1139]: Ende vroech ende spade.
    - verse[n=1140]: Doen woerden sij des te rade,
    - verse[n=1141]: Beide arme ende rike,
    - verse[n=1142]: Dat van hon allen eyn yeghelike
    - verse[n=1143]: Vast weruen solden
    - verse[n=1144]: Om te vercrijghen gods hulde
    - verse[n=1145]: Openbaer ende stille
    - verse[n=1146]: Ende des vleysches boesen wille
    - verse[n=1147]: Vanden herten solde snijden
    - verse[n=1148]: Ende solden voert meer vermyden
    - verse[n=1149]: Alle sondelike seden
    - verse[n=1150]: Ende eeren gode daer mede
    - verse[n=1151]: Ende kuysschelike leuen,
    - verse[n=1152]: Dat hon god woude vergheuen
    - verse[n=1153]: Haer sonden ende haer mesdaet.
    - verse[n=1154]: Daer nae vonden sij in haren raet
    - verse[n=1155]: Als hon der sen quam van gode
    - verse[n=1156]: Dat sij te tomen eynen bode
    - verse[n=1157]: Tot sinte peter wouden seynden
    - verse[n=1158]: Off hij mochte weder wenden
    - verse[n=1159]: Gods gramscap ende sijnen toren.
    - verse[n=1160]: Daer toe waert sinte Seruaes vercoren,
    - verse[n=1161]: Die heilighe ende die mere,
    - verse[n=1162]: Dat hijs bode weer.
    - verse[n=1163]: Want der goede sinte Seruaes
    - verse[n=1164]: Der alre eerste was
    - verse[n=1165]: Den der hunen heer vaert
    - verse[n=1166]: Van gods weghen condich waert
    - verse[n=1167]: Ende dient god liet verstaen,
    - verse[n=1168]: Soe docht hon allen goet ghedaen
    - verse[n=1169]: Den heren die daer waren comen
    - verse[n=1170]:
      - Diet van gods weghen hadden
      - 'vernomen, '
    - verse[n=1171]: Dat hi die boetscap dede
    - verse[n=1172]: Ende gode genade bede
    - verse[n=1173]: Voer die ander alle gemeyne.
    - verse[n=1174]: Sy wisten hoem soe reyne
    - verse[n=1175]: Dat sij te dien stonden
    - verse[n=1176]: Gheynen man en vonden
    - verse[n=1177]: Die bat daer toe gheteme
    - verse[n=1178]: Ende den god bat verneme
    - verse[n=1179]: Dan sinte Seruaes mit namen.
    - verse[n=1180]: Des baden sijt hoem alle te samen
    - verse[n=1181]: Wel ghenadelike,
    - verse[n=1182]: Beide arme ende rijke.
    - verse[n=1183]: Doen aldus die roemsche vaert
    - verse[n=1184]: Op sinte Seruaes gheleyt waert
    - verse[n=1185]: Ende daertoe was vercoren
    - verse[n=1186]: Doen hadde hijs wel gerne ontboren
    - verse[n=1187]: Nyet doer sijnen arbeyt
    - verse[n=1188]: Maer doer der lude boesheit
    - verse[n=1189]: Die moeste werden ghewroken.
    - verse[n=1190]: Dat voer was gesproken
    - verse[n=1191]: Dat dacht hij dat moeste wesen
    - verse[n=1192]: Dat sij nyet en mochten genesen
    - verse[n=1193]: Noch werden gheheylet
    - verse[n=1194]: Die daer waren verdeylet
    - verse[n=1195]: Ten vreyseliken valle.
    - verse[n=1196]: Maer doen sijs baden alle
    - verse[n=1197]: Die gheystelike ghenote
    - verse[n=1198]: Die cleyne ende die grote
    - verse[n=1199]: Dat sijs nyet en wouden ontberen
    - verse[n=1200]:
      - Doe en woude hijs nyet langher
      - 'weeren. '
    - verse[n=1201]: Hi was wijslike bedacht
    - verse[n=1202]: 'Ende sprack: "ich doens mijne macht'
    - verse[n=1203]: Soe ich alre beste can
    - verse[n=1204]: Maer hi is mennich heilich man
    - verse[n=1205]: Die beter weer daer toe.
    - verse[n=1206]: God onne mich dat icht soe wale ghedoe
    - verse[n=1207]: Mit salicheit ende mit synne
    - verse[n=1208]: Maer doch eer ichs beghinne
    - verse[n=1209]: Dat ich mich ghereyde ane die vaert
    - verse[n=1210]: Soe moet dat bussdom sijn verwaert
    - verse[n=1211]: Te Colne bij den Rijne."
    - verse[n=1212]: Dat hiet doe agrippijne.
    - verse[n=1213]: Doen was eyn boese busscop da
    - verse[n=1214]: Ende was gheheiten Effrata
    - verse[n=1215]: Die onrechts gheloeuen was.
    - verse[n=1216]: 'Van denen sprack sinte Seruaes:'
    - verse[n=1217]:
      - '"Ich wille'
      - 'ommer '
      - soe lange letten
    - verse[n=1218]: Tot dat wij heme ontsetten
    - verse[n=1219]: Die soe valsche is vtermaten.
    - verse[n=1220]: Solde icken achter mich laten
    - verse[n=1221]: Wercken sijne boesheit
    - verse[n=1222]: Soe verloer ich alle mijnen arbeit.
    - verse[n=1223]: Nu ghij wilt dat ich sij bode
    - verse[n=1224]: Soe weert dompheit dat ich gode
    - verse[n=1225]: Ende sinte peter yet voele bade
    - verse[n=1226]: Off ich alsoe ouel dade
    - verse[n=1227]: Dat ich sulck onrecht wolde sparen.
    - verse[n=1228]: lch wille alre eerst daer varen
    - verse[n=1229]: Ende den droeghenaer verdrijuen.
    - verse[n=1230]: Hi en sall nyet busscop blyuen
    - verse[n=1231]: Die den luden onrecht leert
    - verse[n=1232]: Ende die keerstenheit verkeert
    - verse[n=1233]: Alsoe voele als hijs mach ghedoen.
    - verse[n=1234]: Hij weder spreket ihesum
    - verse[n=1235]: Cristum filium dei
    - verse[n=1236]: Dat hij god nyet en sij
    - verse[n=1237]: Ende onser alre verloessere.
    - verse[n=1238]: Dat spreect der droeghenere
    - verse[n=1239]: Openbaer ende onuerholen.
    - verse[n=1240]: Dit en wilt god nyet meer gedolen.
    - verse[n=1241]: Nyemant en sal sijnre sconen.
    - verse[n=1242]: Men sal hoem te rechte lonen
    - verse[n=1243]: Nae sijnen boesen werken,
    - verse[n=1244]: Die eyn viant is der kerken
    - verse[n=1245]: Ende die die valscheit breyt
    - verse[n=1246]: Daer hi dat volck mede verleyt
    - verse[n=1247]: Mit boeser heresien.
    - verse[n=1248]: Solde hij by ons ghedijen
    - verse[n=1249]:
      - Des mochten wij ons voer gode
      - 'scamen." '
    - verse[n=1250]: Doen loefden sijt alle te samen
    - verse[n=1251]: Dat men effraten verstiete
    - verse[n=1252]:
      - Ende
      - menten nyet meer en liete
    - verse[n=1253]: Dat busdom nyet langer verwaren.
    - verse[n=1254]:
      - Doen lieten sij sinte seruaes daer
      - varen
    - verse[n=1255]: Den salighen gods holde
    - verse[n=1256]: Ende mit hoem die hij wolde.
    - verse[n=1257]: Doen dat alsoe ghesloten was
    - verse[n=1258]: Dat der gode sinte Seruaes
    - verse[n=1259]: Danne te Colne soude varen
    - verse[n=1260]: Mit eynre gheisteliker scaren
    - verse[n=1261]: Mit vierthiene ghesellen
    - verse[n=1262]: Die ich uch wille tellen
    - verse[n=1263]:
      - Cortelike
      - ende
      - 'schier:'
    - verse[n=1264]: Daer was eyn busscop van triere
    - verse[n=1265]: Der heilighe sinte maximijn,
    - verse[n=1266]: Van arle sinte valentijn
    - verse[n=1267]:
      - Ende
      - van straesborch sinte Amant
    - verse[n=1268]: Eyn heilich busscop wale bekant
    - verse[n=1269]: Ende van spiere daer by
    - verse[n=1270]: Eyn heilich busscop, seet men my,
    - verse[n=1271]: Ende van wormtze sinte victoer
    - verse[n=1272]: Die beseten heeft den choer
    - verse[n=1273]: Des hiemels waerlike,
    - verse[n=1274]: Ende daer was vut vranckrijck
    - verse[n=1275]: Van riemen sinte dyostolus
    - verse[n=1276]: Die wael chierde sijn gods huys
    - verse[n=1277]: Ende van Sans sinte Seuerijn
    - verse[n=1278]: Die wale daer mede mochte sijn,
    - verse[n=1279]: Van azor sinte valeriaen,
    - verse[n=1280]: Van troys sinte Octauiaen,
    - verse[n=1281]: Van bacherach sinte Justijn
    - verse[n=1282]: Die gode wolde gehoersam sijn,
    - verse[n=1283]: Sinte Eligius van amiens,
    - verse[n=1284]: Sinte dyapotus van orliens.
    - verse[n=1285]: Dit sijn der vierthiender namen
    - verse[n=1286]: Die alle voeren te samen.
    - verse[n=1287]: Die vijfthiende was sinte Seruaes
    - verse[n=1288]: Die honre alre leydsman was.
    - verse[n=1289]: Doen die gods holden
    - verse[n=1290]: Quamen daer si wesen wolden
    - verse[n=1291]: Tot Colne, totter heiligher stat
    - verse[n=1292]: Daer sij sinte Seruaes bat
    - verse[n=1293]: Om te verdrijven Effratam,
    - verse[n=1294]: Groet volck daer teghen hem quam;
    - verse[n=1295]: Die priesterscap nyet alleyne
    - verse[n=1296]: Maer die voersten alle ghemeyne
    - verse[n=1297]: Ende ander volck vanden lande
    - verse[n=1298]: Daer sinte Seruaes nae sande,
    - verse[n=1299]: Dien des arbeyts nyet en verdroet.
    - verse[n=1300]: Die Consielie waert daer herde groot
    - verse[n=1301]: Vanden luden, doen sijt vernamen.
    - verse[n=1302]:
      - Doen sij alle te samen
      - quamen
    - verse[n=1303]: Ende namen haren raet
    - verse[n=1304]: Ende mercten die mesdaet,
    - verse[n=1305]: Beide arme ende rike,
    - verse[n=1306]: Doen rieden die somige sekerlike
    - verse[n=1307]: Dat men Effraten gaue vrede
    - verse[n=1308]: Ende vername sijne rede
    - verse[n=1309]: Die der bedriegher was.
    - verse[n=1310]: 'Dat wedersprack sinte Seruaes:'
    - verse[n=1311]: '"Men saelt anders aen vaen.'
    - verse[n=1312]: Effrata es soe ghedaen,
    - verse[n=1313]: Wolden wij beghynnen
    - verse[n=1314]: Hoem aen te spreken mit mynnen
    - verse[n=1315]: Ende vriendeliken hoem vledighen,
    - verse[n=1316]: Hij soude ons allen bedrieghen
    - verse[n=1317]: Mit menghen valschen orconde
    - verse[n=1318]: Doer te sterken die sonde
    - verse[n=1319]: Ende onrechte beduden,
    - verse[n=1320]: Dat hi die domme lude
    - verse[n=1321]: Daer mede solde verkeren
    - verse[n=1322]: Ende den scade ermeeren.
    - verse[n=1323]: Wolden wij hoem ouch dwinghen
    - verse[n=1324]: Tot cristeliken dinghen -
    - verse[n=1325]: Soe wale kenne ich sijnen aert,
    - verse[n=1326]: 'Sijn boese herte is soe haert:'
    - verse[n=1327]: Hij soude schier maken toren
    - verse[n=1328]: Dat onsen arbeyt weer verloren.
    - verse[n=1329]: 'Hi is van sulken moede:'
    - verse[n=1330]: Mit ouele noch mit goede
    - verse[n=1331]: En mochten wijs nyet bekeeren
    - verse[n=1332]: Noch keersteliken gheleeren.
    - verse[n=1333]: Hij spreect ongheloeuighe woert.
    - verse[n=1334]: 'Ende daer aff hebbich soe voele ghehoert:'
    - verse[n=1335]: Hi en es gheyns vreden wert
    - verse[n=1336]: Die rechten ewe nyet en begheert
    - verse[n=1337]: Noch egheynre caritaten,
    - verse[n=1338]: Die der heiliger trynitaten
    - verse[n=1339]: Niet en wilt gheloeuen
    - verse[n=1340]: Ende ihesum wilt beroeuen
    - verse[n=1341]: Ende seet dat hij nyet god en sy
    - verse[n=1342]:
      - Ende
      - wederspreect corpus domini.
    - verse[n=1343]: Dat willich helpen wreken
    - verse[n=1344]: Ende wille daer teghen spreken
    - verse[n=1345]: Dat hij nyet busscop en sall sijn,
    - verse[n=1346]: Volghens mich die brueder mijn."
    - verse[n=1347]: Noch seide voert sinte Seruaes
    - verse[n=1348]: 'Dien dat onrecht leyt was:'
    - verse[n=1349]: '"Desen valschen Effratam'
    - verse[n=1350]: Die cristus is onghehoersam
    - verse[n=1351]: Dien verdeyle ich mit gods recht
    - verse[n=1352]: Want hi is des viants knecht.
    - verse[n=1353]: Dien hij wale ghedienen kan
    - verse[n=1354]: Es hij wijff ofte man,
    - verse[n=1355]: Dien willich eruolghen
    - verse[n=1356]:
      - Ende
      - wille hem sijn erbolghen,
    - verse[n=1357]: Dien moghen wij wale tellen
    - verse[n=1358]: Van sijnen gesellen
    - verse[n=1359]: Ende mit hem sijn verstoten
    - verse[n=1360]:
      - Ende
      - mitten vianden, sijnen genoten,
    - verse[n=1361]: Die god van hiemelrijck verstiet
    - verse[n=1362]: Ende diese seer vallen liet
    - verse[n=1363]: In dat affgronde neder."
    - verse[n=1364]: Doe en sprack daer nyemant weder,
    - verse[n=1365]: 'Teghen sinte Seruaes woert:'
    - verse[n=1366]: Sij hadden alle wale gehoert
    - verse[n=1367]: Dat sijne reden gherecht was.
    - verse[n=1368]: Doen verwan sinte Seruaes
    - verse[n=1369]: Mit gods hulpen alleyne
    - verse[n=1370]: Dat die ander alle ghemeyne
    - verse[n=1371]: Des ouer eyn ghedroeghen
    - verse[n=1372]: Mit gheisteliken gheuoeghen
    - verse[n=1373]: Dat der boese droghenere
    - verse[n=1374]: Wale mit recht verordelt weer
    - verse[n=1375]: 'Van sijns selfs woerden:'
    - verse[n=1376]: Doen sij dat ghehoerden
    - verse[n=1377]:
      - Dat hij
      - 'ihesum '
      - wedersprack
    - verse[n=1378]: Dat was hon allen onghemack.
    - verse[n=1379]: Alse dat ghesproken was
    - verse[n=1380]: Soe volleynde sinte Seruaes
    - verse[n=1381]:
      - 'Daeromme '
      - 'dat hij daer quam:'
    - verse[n=1382]: Hij ontsat Effratam
    - verse[n=1383]: Sijnre busscopliker eeren
    - verse[n=1384]: Mit ordel alle der heeren,
    - verse[n=1385]: Der busscoppen die doen waren dae
    - verse[n=1386]:
      - Ende
      - der andere heeren daer nae
    - verse[n=1387]: Mit armen ende mit riken.
    - verse[n=1388]: Het was hon someliken
    - verse[n=1389]: Herde seer teghen den moet;
    - verse[n=1390]: Der gheloeue en was nyet goet.
    - verse[n=1391]: 'Nu verneemt voert bat:'
    - verse[n=1392]: Doen sij volbracht hadden dat
    - verse[n=1393]: Den ghewaren god sy baden
    - verse[n=1394]: Dat hijse wolde beraden
    - verse[n=1395]: Want hij alle herten kende,
    - verse[n=1396]: Dat hij hon eynen busscop sende
    - verse[n=1397]: Sulken die heme beteme
    - verse[n=1398]:
      - Ende
      - den luden recht bequeme
    - verse[n=1399]: Ende die sij conde gheweghen.
    - verse[n=1400]: Ouch deden sij daer teghen
    - verse[n=1401]: Haer vasten ende haer vyere.
    - verse[n=1402]: Des gheweechde hon god schier
    - verse[n=1403]: Mit vaderliker mynnen.
    - verse[n=1404]: Seruacius brachter hon ynne
    - verse[n=1405]: Dat die goede sinte Seuerijn
    - verse[n=1406]: Haer busscop soude sijn
    - verse[n=1407]: Want onse heer alsoe wolde.
    - verse[n=1408]: Doen waert die gods holde
    - verse[n=1409]: Erhauen in die selue stat
    - verse[n=1410]: Dae Effratem was aff ghesat.
    - verse[n=1411]: Alse doen dit was ghedaen
    - verse[n=1412]: Soe schiet die Consilie saen.
    - verse[n=1413]: Doen voer sinte Seruacius
    - verse[n=1414]: Weder te sijnen gods huys
    - verse[n=1415]: Te triecht, tot sijnre cellen.
    - verse[n=1416]: Ende sijne heilige gesellen
    - verse[n=1417]: Voer ellick totten synen
    - verse[n=1418]: Ende lieten sinte Seuerijne
    - verse[n=1419]: Te Colne aen sijne heerscap,
    - verse[n=1420]: Ane die gheistelike meysterscap;
    - verse[n=1421]: Dat hoem wale ghetam.
    - verse[n=1422]:
      - Doen sinte seruaes heym
      - quam
    - verse[n=1423]: Ende hij sijne saken daer beriet
    - verse[n=1424]: 'Doe en lette hij langher nyet:'
    - verse[n=1425]: Hij hueff sich schier ane die vaert
    - verse[n=1426]: Te romen daer hij ghehoecht waert.
    - verse[n=1427]: Hi en woldes nyet laten
    - verse[n=1428]: Ende voer sijnre straten.
    - verse[n=1429]: Voer metze, doen hij daer quam
    - verse[n=1430]: Ende heme der busscop daer vernam,
    - verse[n=1431]: Vrolike hij hoem teghen ghinck.
    - verse[n=1432]: Mit groter eeren hijne ontfinck
    - verse[n=1433]: Mit heiligher sameninghen ghenoech
    - verse[n=1434]: Daer men hem intieghen droech
    - verse[n=1435]: Crucen ende heylichdoem.
    - verse[n=1436]: Der busscop leyden inden doem,
    - verse[n=1437]: Der heilighe sinte Auctoer,
    - verse[n=1438]: Op sinte Stephanus choer
    - verse[n=1439]: Ane die ghewijede stat.
    - verse[n=1440]: Inder mynnen gods hij hem bat
    - verse[n=1441]: Mit gheysteliken dinghen
    - verse[n=1442]: Dat hij die misse woude synghen.
    - verse[n=1443]: Sinte Seruaes dede sijne bede.
    - verse[n=1444]: All daer hi die misse dede
    - verse[n=1445]: Ende die heilighe woert sprack
    - verse[n=1446]:
      - Soe quam der viant
      - ende
      - brack
    - verse[n=1447]: Eynen balck ane dat monster
    - verse[n=1448]: Hoghe bouen aen dat vynster.
    - verse[n=1449]: Daer nae werp hi den tram,
    - verse[n=1450]: Seruacius deder eynen ram,
    - verse[n=1451]: 'Doch en raeckte hij sijns nyet:'
    - verse[n=1452]: God hij hueden ende beryet
    - verse[n=1453]: Als hoem decke wale bescheyn.
    - verse[n=1454]: Dat hout viel opten Elter steyn
    - verse[n=1455]: Dat hij in twee stucken spleyt
    - verse[n=1456]: Maer dat god den kelck beheylt
    - verse[n=1457]: Dat hi nyet en was gheuallen.
    - verse[n=1458]: Onder den volke mit allen
    - verse[n=1459]: Was die anxste voele groet
    - verse[n=1460]: 'Doen dat tymmer neder scoet:'
    - verse[n=1461]: Soe vreyselijch was der slach
    - verse[n=1462]: Doen der boem daer neder lach
    - verse[n=1463]: Die soe groot was ende soe lanck.
    - verse[n=1464]: Onder den volck waert groet ghedranck
    - verse[n=1465]: Doen dat gheuallen was ter neder.
    - verse[n=1466]: Sinte seruaes wencketse weder
    - verse[n=1467]:
      - Ende
      - hietse alle stille staen.
    - verse[n=1468]: Als dat ambacht was gedaen
    - verse[n=1469]:
      - Ende
      - hi gods lichame hadde
      - genomen
    - verse[n=1470]: Doen hiet hij naerder comen
    - verse[n=1471]: Den busscop sinte Auctoer
    - verse[n=1472]:
      - Ende
      - die heeren vanden choer.
    - verse[n=1473]: Die salighe sinte Seruaes
    - verse[n=1474]: Die steyn die daer gebroken was
    - verse[n=1475]: Dien liet hij hon bescouwen.
    - verse[n=1476]: Doen ghenoet hij sijnre trouwen
    - verse[n=1477]: Ende goids genaden in derre stont.
    - verse[n=1478]: Sijnen vingher stack hi in sijnen mont,
    - verse[n=1479]: Mit sijnen speykelter hijne natte,
    - verse[n=1480]: Den steyn hi te samen satte
    - verse[n=1481]: All dae hij ghebroken was.
    - verse[n=1482]: Der goede sinte Seruaes
    - verse[n=1483]: Der sondaren verdynghere
    - verse[n=1484]: Hi streyck mit sijnen vynghere
    - verse[n=1485]: Dae der steyn was gespalden.
    - verse[n=1486]: Hij liets gode ghewalden
    - verse[n=1487]: 'Die sijn gebet te hant ontfinck:'
    - verse[n=1488]: Die steyn weder te samen ghinck
    - verse[n=1489]: Alsoe vast ende alsoe haert
    - verse[n=1490]: Als hij ye daer te voren waert
    - verse[n=1491]: Meer dan daer eyn teyken bleyff
    - verse[n=1492]: Daer hi mitten vyngher ouer streych.
    - verse[n=1493]: Sinte Auctoer der busscop
    - verse[n=1494]: Gode gaff hi den loff
    - verse[n=1495]: Dat hi dit teyken woude doen
    - verse[n=1496]: Doer Sinte Seruacioen
    - verse[n=1497]:
      - Ende
      - het doer hem geschiet was.
    - verse[n=1498]: 'Doen sprack der goede sinte Seruaes:'
    - verse[n=1499]: '"Heer laet die reden staen'
    - verse[n=1500]: Het heuet god doer uch gedaen;
    - verse[n=1501]: Off uch genade van hem gesciet
    - verse[n=1502]: Die loff en besteyt mich nyet."
    - verse[n=1503]: Ghetrouwe was die vrientscap
    - verse[n=1504]: Ende gheistelijck die broederscap
    - verse[n=1505]:
      - Tusschen den twee heiligen
      - 'mannen. '
    - verse[n=1506]: Ende sinte Seruaes keerde danne
    - verse[n=1507]: Ende sinte Auctor, der heer,
    - verse[n=1508]: Hi ghinck mit hoem verre
    - verse[n=1509]: Vut metze, dat was waer, -
    - verse[n=1510]: Der arbeyt en was hem nyet swaer
    - verse[n=1511]: Mit anderen gods knechten
    - verse[n=1512]:
      - Den ghetrouwen
      - ende
      - den
      - gherechten
    - verse[n=1513]: Die hem volchden vuter stat
    - verse[n=1514]: Tot hi hon weder te keren bat
    - verse[n=1515]:
      - Ende
      - hietse gode beuolen sijn.
    - verse[n=1516]: Voer basel voer hij ouer Rijn,
    - verse[n=1517]: Daer nam hi herberghe.
    - verse[n=1518]: Dus quam hi ouer dat gheberge
    - verse[n=1519]: Mit ons heren gheleyde
    - verse[n=1520]: Ende mit swaren arbeyde
    - verse[n=1521]: Beide spade ende vroe.
    - verse[n=1522]: Soe langhe dede hij daer toe
    - verse[n=1523]: Dat hij te romen bynnen quam
    - verse[n=1524]: All daer hi waert ghehoersarn.
    - verse[n=1525]: Te Romen quam sinte Seruaes
    - verse[n=1526]: Alsoe dat hi all dae was
    - verse[n=1527]:
      - Doen die lude die asschen
      - ontfinghen
    - verse[n=1528]: Ende die vasten aen ghinghen,
    - verse[n=1529]: Ende bat voer die van gallia.
    - verse[n=1530]: Hij was voele ynnichlike da
    - verse[n=1531]: Mit groten oetmoede
    - verse[n=1532]: Mit alre slachten goede
    - verse[n=1533]: Mit vasten ende mit venyen
    - verse[n=1534]: Ende mit arbeide menighen,
    - verse[n=1535]: Mit waken ende mit gebede,
    - verse[n=1536]: Mit groten arbeide
    - verse[n=1537]: Dat die viertich daghe leden.
    - verse[n=1538]:
      - Tot denen tijt hadde hij
      - 'vermeden, '
    - verse[n=1539]: Die ghetrouwe gods holde,
    - verse[n=1540]: Dat hij nyet comen en wolde
    - verse[n=1541]: In sinte peters doeme,
    - verse[n=1542]: Dat en liet hij nyet doer roem;
    - verse[n=1543]: Voele gheysteliken hijt aen vynck
    - verse[n=1544]: Want hij besoechte ende beghinck
    - verse[n=1545]: Clusen ende capellen,
    - verse[n=1546]: Monsteren ende Cellen,
    - verse[n=1547]: Alle die in romen waren.
    - verse[n=1548]: Totten ghewijeden altaren
    - verse[n=1549]: Ghinck hij ouer alle die stat;
    - verse[n=1550]: Den lieuen heilighen hi bat,
    - verse[n=1551]: Allen ende sonderlinghen,
    - verse[n=1552]: Dat sij heme hulpen dynghen
    - verse[n=1553]: Aen den ouersten sceppere
    - verse[n=1554]: Oft sijne genaden weeren
    - verse[n=1555]: Dat hij bescheermde dat lant
    - verse[n=1556]: Van danne waert hij daer ghesant.
    - verse[n=1557]: Des seluen iaers quaemt also
    - verse[n=1558]:
      - Dat onser vrouwen
      - 'annunciacio '
    - verse[n=1559]: Opten goeden vridach ghelach,
    - verse[n=1560]: 'Alsoe, als ich ghescreuen sach:'
    - verse[n=1561]: Dat sij den gods sone ontfinck
    - verse[n=1562]: Ende men dat ambt ouch beghinck
    - verse[n=1563]:
      - Dat
      - 'Christus '
      - ghemartilijt waert.
    - verse[n=1564]: Daer intieghen hadde hij hem gespaert
    - verse[n=1565]: Eer hi in sinte peters kerke quam
    - verse[n=1566]: Dien hij doch was ghehoersam,
    - verse[n=1567]: Der eerwerdighe sinte Seruaes.
    - verse[n=1568]: Want hij doch soe heilich was
    - verse[n=1569]: Soe was sijn ghelouue dat
    - verse[n=1570]: Dat hoem god des te bat
    - verse[n=1571]: Des daichs verhoren solde
    - verse[n=1572]: Des hi hoem bidden wolde.
    - verse[n=1573]: Alle dit hadde hi voerdacht.
    - verse[n=1574]: Des nachts voer der middernacht
    - verse[n=1575]: Quam hi voele stille
    - verse[n=1576]: Mit gheisteliken wille
    - verse[n=1577]: Sonder werrentliken roem
    - verse[n=1578]: Voer sinte peters doem.
    - verse[n=1579]: Eer hi quam in die doer
    - verse[n=1580]: Sijne venye soecte hij daer voer
    - verse[n=1581]: Decke op sijne blote knyen.
    - verse[n=1582]: 'Des en verdroet hoem noch nye:'
    - verse[n=1583]: Langhe lach hi ane die stat.
    - verse[n=1584]: Sinte peter hij bat
    - verse[n=1585]: Dat hij sijn ghebet verneeme
    - verse[n=1586]: Eer hij in sijn monster queme.
    - verse[n=1587]: Doen hi des voele hadde ghedaen
    - verse[n=1588]: Ende hij inden monster soude gaen
    - verse[n=1589]: Ende die doer ontsloten waert
    - verse[n=1590]: Doen volbrachte hij sijne vaert
    - verse[n=1591]: Mit voele goeder trouwen;
    - verse[n=1592]: Doen bat hij onser vrouwen,
    - verse[n=1593]: Der hiemelscher coninghinnen,
    - verse[n=1594]: Mit gheysteliker mynnen
    - verse[n=1595]: Dat sij heme hulpe dede
    - verse[n=1596]: Ende haren sone bede
    - verse[n=1597]: Voer die van gallia
    - verse[n=1598]: Want hij was honne bode da.
    - verse[n=1599]: Die heer van tongeren mit namen
    - verse[n=1600]: Bat den heiligen alle te samen
    - verse[n=1601]:
      - Ende
      - sinte peter den waren bode
    - verse[n=1602]: Dat hij sijn dyngher waer te gode
    - verse[n=1603]: Oft mit sijnen wille mochte wesen
    - verse[n=1604]:
      - Dat hij die van tongheren liet
      - ghenesen
    - verse[n=1605]: Ende sijnre bedinghen roechte.
    - verse[n=1606]: Sijne venye hi decke soechte
    - verse[n=1607]: Voer sinte peters arcke.
    - verse[n=1608]: Gode vleede hij starcke,
    - verse[n=1609]: Die gods onderdane.
    - verse[n=1610]: Mit menghen heyten trane
    - verse[n=1611]: Waert heme sijn ansicht nat.
    - verse[n=1612]: Alsoe langhe heerde hij dat,
    - verse[n=1613]: Die heilighe sinte Seruaes,
    - verse[n=1614]: Dat hij alsoe vermuedt was
    - verse[n=1615]:
      - Onder waken
      - ende
      - vasten
    - verse[n=1616]: 'Dat sijn vleysche moest rasten:'
    - verse[n=1617]: All daer hij gode aen riep
    - verse[n=1618]: In sijnen ghebede hij ontsliep,
    - verse[n=1619]: Die ghetrouwe meyster;
    - verse[n=1620]: Hi was eyn gherecht priester
    - verse[n=1621]: Voer gode ewelike
    - verse[n=1622]: Ende hier in eertrike.
    - verse[n=1623]: In sijnen slape daer hij lach
    - verse[n=1624]: Eyn schoen liecht dat hij sach
    - verse[n=1625]: All inden hiemelschen trone.
    - verse[n=1626]: In sijnen vysione
    - verse[n=1627]: Daer sach die gods holde
    - verse[n=1628]: Tghestoelte van golde,
    - verse[n=1629]: Duyr ende chiersam
    - verse[n=1630]: Alsoet gode wale ghetam
    - verse[n=1631]: Diet wale mochte ghedoen.
    - verse[n=1632]: Daer op sat der gods soen
    - verse[n=1633]: Die gheware heylant;
    - verse[n=1634]: Te sijnre rechter hant
    - verse[n=1635]: Sinte maria onse vrouwe,
    - verse[n=1636]: Sijn moeder, die ghetrouwe
    - verse[n=1637]: Coninghinne in hiemelrike.
    - verse[n=1638]: Hij sach ontellike
    - verse[n=1639]: Der heilighen die voer gode staen
    - verse[n=1640]: Die hem lieuen dienst hadden gedaen,
    - verse[n=1641]: Onsen werden heylande.
    - verse[n=1642]: Sinte peter hi dae bekande
    - verse[n=1643]: Ende paulus sijnen huysghenoet
    - verse[n=1644]: Onder der scaren alsoe groot
    - verse[n=1645]: Der hi ghetellen nyet en mochte.
    - verse[n=1646]: (Den goeden sinte Seruaes hem dochte)
    - verse[n=1647]: Dat die twee heilige voersten
    - verse[n=1648]: Voer hoem nyet bidden en doersten
    - verse[n=1649]: Ende alsoe ghelijck deden
    - verse[n=1650]: Als off sij voer heme beden.
    - verse[n=1651]: Des en wolde god nyet horen.
    - verse[n=1652]: Hi keerde van hem sijne oren.
    - verse[n=1653]: Dat meercte sinte Seruaes
    - verse[n=1654]: Wie rouwich hi des was
    - verse[n=1655]: Dat sij alsoe keerden danne.
    - verse[n=1656]: Sinte peter sach hij vast ane
    - verse[n=1657]: Mit ynnentliken moede.
    - verse[n=1658]: Dat hoem der heere goede
    - verse[n=1659]: Sinte peter die meere
    - verse[n=1660]: Eyn goet voerspreech weere
    - verse[n=1661]: Des en wolde god all nyet verstoen.
    - verse[n=1662]: Maer daer was sinte Steffoen,
    - verse[n=1663]: 'Der martelaer reyne:'
    - verse[n=1664]: Hi verkoende sich alleyne;
    - verse[n=1665]: Gode hij vlyteliken bat
    - verse[n=1666]: Voer metze sijnre stat
    - verse[n=1667]: Dat hijse wolde beureden
    - verse[n=1668]: Mitten volke van sijnre steden;
    - verse[n=1669]: Dat hij hem beurede sijnen doem
    - verse[n=1670]: Doer sijne eer ende doer sijnen roem.
    - verse[n=1671]: 'Dat verhoerde onse heer ihesus:'
    - verse[n=1672]: Hi bescheermde hem sijn Elter huys
    - verse[n=1673]: Want daer ynne was sijn bloet
    - verse[n=1674]:
      - Dat voele gheheer was
      - ende
      - goet;
    - verse[n=1675]: Doer dat beurede hij hoem den choer
    - verse[n=1676]: Daer busscop was sinte Auctoer
    - verse[n=1677]: Die goede herde lieff was.
    - verse[n=1678]: Doen dit mercte sinte Seruaes
    - verse[n=1679]: Dat god sijne bede nyet en ontfinck,
    - verse[n=1680]: Groten rouwe hem des ouer ghinck
    - verse[n=1681]: 'Dat hij mitten herten toende:'
    - verse[n=1682]: Herde seer hij doen weende.
    - verse[n=1683]: God kande sijne trouwe
    - verse[n=1684]: Ende erbermde sijnen rouwe
    - verse[n=1685]: Want hij hem was ghehoersam.
    - verse[n=1686]: Sinte peter daer tot hoem quam
    - verse[n=1687]: Alsen god daer hadde gesant.
    - verse[n=1688]: Hij hoeffen opp mitter hant
    - verse[n=1689]: 'Ende sprack hoem vriendeliken toe:'
    - verse[n=1690]: '"Broeder Seruacius en doe'
    - verse[n=1691]: Deser beden nyet meer;
    - verse[n=1692]: Du moedes mich alte seer.
    - verse[n=1693]: Wat clopstu aen die verslaghen doere?
    - verse[n=1694]: Daer is eyn vast grendel voer
    - verse[n=1695]: Mit gods ordel geschoten.
    - verse[n=1696]: Si is soe vast besloten,
    - verse[n=1697]: Si en mach nyet werden op ghedaen.
    - verse[n=1698]: Dat saltu wijslike verstaen.
    - verse[n=1699]: Du biddes voer die verwaten diet.
    - verse[n=1700]: Des en wilt onse heer nyet,
    - verse[n=1701]: Onser alre verloessere.
    - verse[n=1702]: Die verdeylde sondere
    - verse[n=1703]: Si en bestaen nyet den gherechten,
    - verse[n=1704]: Den ghetrouwen gods knechten;
    - verse[n=1705]: Sij sijn herde ondersceiden.
    - verse[n=1706]: Du en salt den gods leyden
    - verse[n=1707]: Niet langher alsoe by staen
    - verse[n=1708]: Als du tot noch heues gedaen
    - verse[n=1709]: Want sij moeten verderuen.
    - verse[n=1710]: 'Du en salt mit hon nyet steruen:'
    - verse[n=1711]: Des en sal dich nyet gestaden
    - verse[n=1712]: Onse heer, maer hij wilt dich saden
    - verse[n=1713]: Mitten hiemelschen brode.
    - verse[n=1714]: Leuende ende dode
    - verse[n=1715]: En moghen nyet te samen wesen.
    - verse[n=1716]: Die lude en moghen nyet genesen
    - verse[n=1717]:
      - Die du telles voer
      - dijnen
      - jongheren,
    - verse[n=1718]: Nameliken dien van tongheren,
    - verse[n=1719]: Die daden des viants raet.
    - verse[n=1720]: Dat gheruechte van hare mesdaet
    - verse[n=1721]: Dat is voer onsen heer comen.
    - verse[n=1722]: 'Hij heuet hon te torne vernomen:'
    - verse[n=1723]: Dat moet sijn ghewroken.
    - verse[n=1724]: 'Het is van gode voersproken:'
    - verse[n=1725]: Dat en mach nyemant ghekeren.
    - verse[n=1726]: Onse heer die wiltse besweeren
    - verse[n=1727]: Op dat sij dese mesdaet arnen.
    - verse[n=1728]: Daer voer moechstuse waernen."
    - verse[n=1729]: Sinte peter sprack euer doe
    - verse[n=1730]: 'Den goeden sinte Seruaes toe:'
    - verse[n=1731]: '"Du en saltse nyet voerreden:'
    - verse[n=1732]: Die ghedaen sijn vut gods vreden
    - verse[n=1733]: Die moeten arnen sijnen toren.
    - verse[n=1734]: Du en salt nyet hebben verloren
    - verse[n=1735]: Dijne weech noch dijnen arbeyt;
    - verse[n=1736]: Du biddes doer gherechticheit
    - verse[n=1737]: Voer dijn busdom ende voer dijn lant."
    - verse[n=1738]: Eynen slotel gaf hi hem in die hant
    - verse[n=1739]: Van syluer die seltsem was.
    - verse[n=1740]: Dien behielt sinte Seruaes
    - verse[n=1741]:
      - Teynen lyteiken
      - 'ende ghemerke, '
    - verse[n=1742]: Van hiemelschen ghewerke
    - verse[n=1743]: Dat nye man sulken en sach
    - verse[n=1744]: Noch nyemant gewercken en mach
    - verse[n=1745]: Mit mensscheliken synnen.
    - verse[n=1746]: Dat dede hij heme te mynnen;
    - verse[n=1747]: Sijnen arbeit hi hem daer mede galt.
    - verse[n=1748]: Hij gaff hem die selue gewalt
    - verse[n=1749]: Die hem god hadde ghegeuen
    - verse[n=1750]:
      - Ouer die dode
      - ende
      - 'ouer die leuen: -'
    - verse[n=1751]: Dat was ware orkonde -
    - verse[n=1752]: Dat hij bonde ende ontbonde
    - verse[n=1753]: Sondighe ende gherechte,
    - verse[n=1754]: Heeren ende knechte,
    - verse[n=1755]: Beide man ende wijff,
    - verse[n=1756]: Inden doot ende inden lijff;
    - verse[n=1757]: Dat hijs gheweldich weere,
    - verse[n=1758]: Seruacius die meere,
    - verse[n=1759]: Soe wie dat des gheroechte
    - verse[n=1760]: Dat hij hulpe aen heme soechte
    - verse[n=1761]: Ende heme ghenade bede,
    - verse[n=1762]: Dat hij heme ghenade dede
    - verse[n=1763]: Van sijnen sonden
    - verse[n=1764]: Dat hi hem daer aff ontbonde -
    - verse[n=1765]: Die ghewalt gaff hem die gods sone -
    - verse[n=1766]: Ende dies nyet en wouden doen,
    - verse[n=1767]: Soe wie verdiende synen toren,
    - verse[n=1768]: Dat hi beide hadde verloren
    - verse[n=1769]: Beide ziele ende lijff
    - verse[n=1770]: Het weer man off wijff,
    - verse[n=1771]: Sij en soechten sijne hulde
    - verse[n=1772]: Ende beterden haer schulde.
    - verse[n=1773]: All daer ontfinck sinte Seruaes
    - verse[n=1774]: Die gaue, die soe goet was,
    - verse[n=1775]: Te lone voer sijn ongemack.
    - verse[n=1776]: 'Sinte peter hem euer toe sprack:'
    - verse[n=1777]: '"Reyne ziel, heilighe bode,'
    - verse[n=1778]: Ich beuele dich den ghewaren gode
    - verse[n=1779]: Die dich dijne ziele sall bewaren.
    - verse[n=1780]: Du salt in gallia weder varen.
    - verse[n=1781]: Mit arbeide saltu daer comen.
    - verse[n=1782]: Segghe dattu hij heues vernomen
    - verse[n=1783]: Den goeden luden alle te samen
    - verse[n=1784]: Ende sinte Auctoer mit namen
    - verse[n=1785]: Ende anderen dijnen Jongheren,
    - verse[n=1786]: Den gherechten van tongheren,
    - verse[n=1787]: Die dijns raets willen pleghen.
    - verse[n=1788]:
      - Dien saltu verdynghen ende
      - 'weghen: '
    - verse[n=1789]: Hon mach wale nae dich verlanghen.
    - verse[n=1790]: Du salt werden gheuangen
    - verse[n=1791]: Van den hunen, den boesen.
    - verse[n=1792]: God sall dich verloessen
    - verse[n=1793]: Dattuys ghehoecht werden salt.
    - verse[n=1794]: Die ghenade ende die ghewalt
    - verse[n=1795]: Die ich nu hebbe van gode
    - verse[n=1796]: Die hebbe du ouch, getrouwe bode."
    - verse[n=1797]: Sinte Seruaes, die gheeerde,
    - verse[n=1798]: Van romen hi doe keerde
    - verse[n=1799]: Doen hi sinte peters reden vernam.
    - verse[n=1800]: All daer hi onder weghen quam
    - verse[n=1801]: Doen hi leyt dat roemsche lant
    - verse[n=1802]: Der hunen coninck hi daer vant
    - verse[n=1803]: Mit eynen heer groot ende breyt.
    - verse[n=1804]: 'Daer leyt hij groten arbeyt:'
    - verse[n=1805]: Die hunen die hem saghen
    - verse[n=1806]: Sij begonden heme te vraghen
    - verse[n=1807]: Wannen hi quame of waer hij wolde,
    - verse[n=1808]: Die ghetrouwe gods holde,
    - verse[n=1809]: Dat hij hon seechde dat waer.
    - verse[n=1810]: Dat en verstont hij nyet eyn haer.
    - verse[n=1811]: Sij spraken dat hij weer
    - verse[n=1812]: Eyn versprieder ende eyn drogheneer.
    - verse[n=1813]: Sij sloeghenten ende stieten,
    - verse[n=1814]: Loeghenere dat sijne hieten
    - verse[n=1815]: Te dien seluen stonden
    - verse[n=1816]:
      - Ende vinghenten
      - ende
      - bonden.
    - verse[n=1817]: Hi en wist wes hij ontgalt.
    - verse[n=1818]: Sij daden heme ghewalt
    - verse[n=1819]: Dat hi daer teghen nyet en vacht.
    - verse[n=1820]: Alsoe hielden sijne ouer nacht
    - verse[n=1821]: Inder gheuanghenisse.
    - verse[n=1822]: Doen hij inden duysternisse
    - verse[n=1823]: Ghebonden lach ende gespannen
    - verse[n=1824]: Mitten heydenen mannen,
    - verse[n=1825]: All daer hij lach inden gebede
    - verse[n=1826]: God van hiemelrike hem dede
    - verse[n=1827]: 'Ter eeren sijnre teyken eyn:'
    - verse[n=1828]: Eyn liecht ouer hoem scheyn
    - verse[n=1829]: Voele groot van hiemelrike.
    - verse[n=1830]: Dit sach men openbaerlike
    - verse[n=1831]: Noch claere dan der sonnen schijn
    - verse[n=1832]: Off het claere mochte sijn.
    - verse[n=1833]: Die gheene die daer by hem laghen
    - verse[n=1834]: Te wonder sij dit ane saghen,
    - verse[n=1835]: Des heydens coninx holden
    - verse[n=1836]: Die hem daer hoeden solden;
    - verse[n=1837]: Groet wonder dat sij saghen,
    - verse[n=1838]: Die daer des waken plaghen
    - verse[n=1839]: Ende des woerden ghewaer
    - verse[n=1840]: Sij quamen alle te wonder daer.
    - verse[n=1841]: Die sinte seruaes dae eerde
    - verse[n=1842]: Ende sijnen loff vermeerde
    - verse[n=1843]: Dat was die ghewaere gods sone
    - verse[n=1844]: Diet heme wale mochte doen,
    - verse[n=1845]: Als hij dede daer beuoren
    - verse[n=1846]: Den heerden, doen hi waert geboren,
    - verse[n=1847]: Die dat hiemelsche liecht saghen
    - verse[n=1848]: Des nachtes daer sij laghen
    - verse[n=1849]: 'En haer vee hoeden:'
    - verse[n=1850]: Sij loefden gode den goeden
    - verse[n=1851]: Die hon die vroude maecte cont.
    - verse[n=1852]: Alsoe dede god sent teynre stont
    - verse[n=1853]: Mit sinte Steffaen,
    - verse[n=1854]: Sijnen heilighen onderdaen,
    - verse[n=1855]: Die den hiemel open sach
    - verse[n=1856]: Daer hij onder den steynen lach;
    - verse[n=1857]:
      - Daer menten steynde
      - ende
      - werp
    - verse[n=1858]:
      - Sijn moet was gheistelijc
      - ende
      - scherp
    - verse[n=1859]: Dat scheyn wael in sijnen gebede.
    - verse[n=1860]: Die selue god die dat dede
    - verse[n=1861]:
      - Die mochte dit ouch wale
      - ghedoen
    - verse[n=1862]: Ter eeren sinte Seruacium.
    - verse[n=1863]: Des morghens doen der dach
    - verse[n=1864]: Soe lyecht waert dat menten sach
    - verse[n=1865]: Ende dat die lude vernamen,
    - verse[n=1866]: Tot sinte Seruaes dat sij quamen
    - verse[n=1867]: Doer die selseme meer.
    - verse[n=1868]: Sij vraichden hoem wie hij weer.
    - verse[n=1869]: Sij seiden dat hi hon dede verstoen
    - verse[n=1870]: Wie sijn gheloeue weer ghedoen.
    - verse[n=1871]: Der goede sinte Seruaes
    - verse[n=1872]: Hi seide hon dat hi keersten was.
    - verse[n=1873]: Dat was der heydene spot.
    - verse[n=1874]: 'Hi sprack: "ich gheloeue in godt -'
    - verse[n=1875]: Des belye ich openbaer -
    - verse[n=1876]: Die daer is eyn sceppaer
    - verse[n=1877]: Des hiemels ende der eerden
    - verse[n=1878]: Ende die ons allen dede gewerden,
    - verse[n=1879]: Die vander maget waert geboren,
    - verse[n=1880]: Die allen heren is te voren,"
    - verse[n=1881]: Sprack hij mit corten woerden.
    - verse[n=1882]: Die hunen die dat hoerden,
    - verse[n=1883]: Dat ongheloeuighe diet,
    - verse[n=1884]: All en kanden sij gods nyet
    - verse[n=1885]: 'Wijslike sij doch daden:'
    - verse[n=1886]: Sinte Seruase dat sij baden,
    - verse[n=1887]: Den waren gods holde,
    - verse[n=1888]: Dat hijse benedijen wolde.
    - verse[n=1889]: Gherne leyste hij haer bede;
    - verse[n=1890]: Die segheninghe ouer hon hi dede.
    - verse[n=1891]: Doen hi dat hadde ghedaen
    - verse[n=1892]: Doen lieten sijne ledich gaen.
    - verse[n=1893]: Als hi van hon ledich waert
    - verse[n=1894]: Doen hoef hij sich ane die vaert.
    - verse[n=1895]: Eer hi yet verre quam van danne
    - verse[n=1896]: Soe ghinck heme eyn slape ane,
    - verse[n=1897]:
      - Soe seer groot
      - ende
      - vtermaten
    - verse[n=1898]: Dat hij daer all bij der straten
    - verse[n=1899]: Om dae te rusten hi neder lach.
    - verse[n=1900]: Voele heyt was doen der dach
    - verse[n=1901]: Doen der goede sint Seruaes
    - verse[n=1902]: By den weeghe ontslapen was.
    - verse[n=1903]: Vander locht quam eyn aer
    - verse[n=1904]: Dien god selue sande daer
    - verse[n=1905]: Mit breyden gheuedere.
    - verse[n=1906]: Hij bleyff daer sweyuende neder
    - verse[n=1907]: Ouer den bode reyne.
    - verse[n=1908]: Sijnen vloeghel den eynen
    - verse[n=1909]: 'Hielder intieghen der sonnen:'
    - verse[n=1910]: God die woldes hoem gonnen
    - verse[n=1911]: Sinte Seruaes in dien tijde;
    - verse[n=1912]: Dander vloeghele in dander sijde
    - verse[n=1913]: Weyder heme den wynt ane.
    - verse[n=1914]: 'Hij en voer nyet van danne:'
    - verse[n=1915]: Dat was gods wille.
    - verse[n=1916]: Hij hielt alsoe stille
    - verse[n=1917]: Als off hij daer weer gebonden.
    - verse[n=1918]: Doen quamen te dien stonden
    - verse[n=1919]: Der hunen boden daer gheuaren.
    - verse[n=1920]: Sweyuen saghen sij daer den aren,
    - verse[n=1921]: Seruacius daer onder.
    - verse[n=1922]: Des hadden sij groot wonder
    - verse[n=1923]: Wie dat der man weer.
    - verse[n=1924]: Doen seyden sij dese meer
    - verse[n=1925]:
      - Attila haren
      - 'coninghe. '
    - verse[n=1926]: Doen hiet hijne voer hem brenghen
    - verse[n=1927]: Den heilighen pelgerijme
    - verse[n=1928]: God wolde dat dat wolde sijn.
    - verse[n=1929]: Die boden voeren weder daer.
    - verse[n=1930]: Noch doe vonden sij den aer
    - verse[n=1931]: Over sinte Seruaes sweuende.
    - verse[n=1932]: 'Dat wolde god der leuende:'
    - verse[n=1933]: Anders en mocht nyet gheschien.
    - verse[n=1934]: Het hadden lude genoech ghesien
    - verse[n=1935]: Die hiemelsche teyken,
    - verse[n=1936]: Die hem nyet en doersten wecken
    - verse[n=1937]: Noch den are danne dryuen
    - verse[n=1938]: Ende lietenen alsoe blyuen
    - verse[n=1939]: Went sij daer weder quamen
    - verse[n=1940]: Die sinte Seruaes benamen.
    - verse[n=1941]: Die hem ghedient hadde al dae.
    - verse[n=1942]: Den aer quamen sij soe nae
    - verse[n=1943]: Dat hij sich danne maecte;
    - verse[n=1944]: Ende doen sinte Seruaes ontwaecte
    - verse[n=1945]: Doen hieten sijne op staen
    - verse[n=1946]: Ende tot haren heer gaen.
    - verse[n=1947]: Des hadde hij wel gerne ontboren.
    - verse[n=1948]: Het was hem lieff off toren
    - verse[n=1949]: Hi moeste daer keeren.
    - verse[n=1950]: Doen ghedachte hi der meeren
    - verse[n=1951]: Die hem der apostel petrus
    - verse[n=1952]: Beheyten hadde in sijn gods huys
    - verse[n=1953]: Dat die godes holde
    - verse[n=1954]: Ghehoghet wesen solde
    - verse[n=1955]: Onder den hunen, als hij doen waert.
    - verse[n=1956]:
      - Hij danckes gode
      - ende
      - ghinck daer waert.
    - verse[n=1957]: Danne soe ghinck sint Seruaes
    - verse[n=1958]: Voer den Coninck daer hij was.
    - verse[n=1959]: Daer waert hi wael ontfanghen.
    - verse[n=1960]: Doen hi daer quam gheganghen
    - verse[n=1961]: Te wonder sijne besaghen.
    - verse[n=1962]: Sij begonden heme te vraghen
    - verse[n=1963]: 'Mengherhande meere:'
    - verse[n=1964]: Wannen hi quame off wie hij weer
    - verse[n=1965]: Ende wat gheloeuen dat hij pleghe,
    - verse[n=1966]: Dat men by heme daer seghe
    - verse[n=1967]: Soe ghedaen wonder daer geschien,
    - verse[n=1968]: Als sij daer hadden ghesien.
    - verse[n=1969]: 'Hi sprack: "ich ben eyn keersten man'
    - verse[n=1970]: Ende wille, ofs mich god gan,
    - verse[n=1971]: Gherne keerstelike leuen
    - verse[n=1972]: Ende mijne ziele weder gheuen
    - verse[n=1973]: Gode mijnen sceppere
    - verse[n=1974]: Die doer ons arme sondare
    - verse[n=1975]:
      - Vander maghet waert
      - gheboren
    - verse[n=1976]:
      - Ende
      - verloeste die waren verloren
    - verse[n=1977]: Doer adams sonden.
    - verse[n=1978]: Men mochte uch voele orconden
    - verse[n=1979]: 'Van gode, woldijt verstoen:'
    - verse[n=1980]: Wat hij doer ons heeft gedoen,
    - verse[n=1981]: Der coninck van hiemelrike."
    - verse[n=1982]: Doen spraken somelike
    - verse[n=1983]: Die hunen al openbaer
    - verse[n=1984]: Dat der keersten god waer
    - verse[n=1985]: Gheweldich ende almechtich,
    - verse[n=1986]:
      - Beide genadich
      - ende
      - gherechtich.
    - verse[n=1987]: Attyla die Coninck rijck
    - verse[n=1988]: Hi wolde heymelike
    - verse[n=1989]: Mit sinte Seruaes runen.
    - verse[n=1990]: Doeen ruymden hon die hunen.
    - verse[n=1991]: Doen seide hem sinte Seruaes
    - verse[n=1992]: Wie hi daer comen was,
    - verse[n=1993]:
      - 'Waeromme '
      - en(de) doer welke reden,
    - verse[n=1994]: Doer ghenade ende doer vrede;
    - verse[n=1995]: Wie hoem der hunen heer vaert
    - verse[n=1996]: Van gods haluen cont waert.
    - verse[n=1997]: Ouch seide hoem die gods bode
    - verse[n=1998]: 'Grote moghentheit van gode:'
    - verse[n=1999]: Sijne ghenade ende sijne ghewalt;
    - verse[n=2000]: Want hi was gheystelike soe balt
    - verse[n=2001]: Dat hijt wale doerste ghedoen.
    - verse[n=2002]: Hij seide hoem vanden goids soen
    - verse[n=2003]: Die ghenade ende den troost
    - verse[n=2004]: Dat hij alle die hadde verloest
    - verse[n=2005]: Die hem volghen wolden
    - verse[n=2006]: Dat sij nyet doeghen en solden
    - verse[n=2007]: Dat ewelijck onghemack.
    - verse[n=2008]: Soe voele hij hon toe sprack
    - verse[n=2009]: 'Die heilighe predickere:'
    - verse[n=2010]: Den heydenen errere
    - verse[n=2011]: Dien wijsde hij ende leerde
    - verse[n=2012]: Went dat hijne bekeerde,
    - verse[n=2013]: Dat hij doupe van hoem ontfinck
    - verse[n=2014]: 'Die hij boeslijck aue ghinck:'
    - verse[n=2015]: Want hij waert weder heyden
    - verse[n=2016]: Doen sij waren ghescheyden.
    - verse[n=2017]: Seruacius die gheheer,
    - verse[n=2018]: Die heilighe predickere,
    - verse[n=2019]: Als hi dit hadde ghedaen
    - verse[n=2020]: Doen nam hij orloff saen
    - verse[n=2021]: Totten hunen houftmanne.
    - verse[n=2022]:
      - Hij voer herde schier
      - van
      - danne
    - verse[n=2023]: Die gods onderdane.
    - verse[n=2024]: Doen hij quam doer tuskane
    - verse[n=2025]: Ende doer lamparden
    - verse[n=2026]: Hij ijlde voele haerde.
    - verse[n=2027]: Sijnen rechten weech hij nam.
    - verse[n=2028]: Als hij vuten gheberchte quam
    - verse[n=2029]: Doen volchde hij der straten
    - verse[n=2030]: Ende ghinck doer Elsaten
    - verse[n=2031]: Ende quam herde schier
    - verse[n=2032]: In dat busdome van spiere
    - verse[n=2033]: All daer god doer sijne bede
    - verse[n=2034]: Eyn voele scone teyken dede
    - verse[n=2035]: 'Doer sinte Seruaes eer:'
    - verse[n=2036]: Heme doerstede voele seer
    - verse[n=2037]: Want hij hadde gheganghen
    - verse[n=2038]: Eynen weech alsoe langhen
    - verse[n=2039]: Inder groter hytten;
    - verse[n=2040]: Van moetheit ghinck hij sytten
    - verse[n=2041]: By den weghe aen eynre stat;
    - verse[n=2042]: Gode vlede hij ende bat,
    - verse[n=2043]: Seruacius die goede,
    - verse[n=2044]: Mit eynen diepen oetmoede
    - verse[n=2045]: Dat hij doer sijne ghenadichede
    - verse[n=2046]: Heme hulpe ende bystant dede
    - verse[n=2047]: Als hi decke hadde ghedaen.
    - verse[n=2048]: Daer en was waters nyrgen traen
    - verse[n=2049]: Weder borne noch putte
    - verse[n=2050]: Soe reyne noch soe nutte
    - verse[n=2051]: 'Dat hijt mochte drencken:'
    - verse[n=2052]: Dat wolde god bedencken.
    - verse[n=2053]: 'Doen sprac sinte Seruacius:'
    - verse[n=2054]: '"Ghenade mijns heer ihesus,'
    - verse[n=2055]: Du best eyn borne alles goets
    - verse[n=2056]: Ende best voel sachtes moets
    - verse[n=2057]: Ommer tot allen tijden;
    - verse[n=2058]: Vut dijnre heiliger sijden
    - verse[n=2059]: Vloyede ons water ende bloet
    - verse[n=2060]:
      - Dat teghen
      - den
      - ewigen doerst is goet
    - verse[n=2061]:
      - Ende
      - weder dat ewich onghemack."
    - verse[n=2062]: Ende als hi die woert gesprack,
    - verse[n=2063]: Want hem der doerst daer toe dreyf,
    - verse[n=2064]: Voer sijne voete hij doe schreyff
    - verse[n=2065]: Eyn cruce in dat dorre lant.
    - verse[n=2066]: Doen bracht god altehant
    - verse[n=2067]: Eynen borne die daer vut vloet
    - verse[n=2068]: Reyne, claer ende goet.
    - verse[n=2069]: Seruacius die goedertieren
    - verse[n=2070]: Ghebenediede god om die ryuiere,
    - verse[n=2071]: Den goeden borne, die daer vut spranck.
    - verse[n=2072]:
      - Doen loefde hij gode
      - ende
      - dranck
    - verse[n=2073]: Tot hij wale sijnen doerst versloech
    - verse[n=2074]: Want god sendes hem daer genoech.
    - verse[n=2075]: Die adere die was reyne
    - verse[n=2076]: Die daer vloet vut den steyne
    - verse[n=2077]: Ende was claer ende calt
    - verse[n=2078]: Die god mit sijnre ghewalt
    - verse[n=2079]: Seluer daer leyde.
    - verse[n=2080]: Daer sich der borne breyde
    - verse[n=2081]: Ende die borne ouer die eerde ran -
    - verse[n=2082]: Dat weten wijff ende man -
    - verse[n=2083]: Daer wies voele goet Comijn.
    - verse[n=2084]: Des moet god gheloeft sijn
    - verse[n=2085]: Ende die goede sinte Seruaes.
    - verse[n=2086]: Eyne weduwe die sieck was
    - verse[n=2087]: Ende mitten febres beuanghen
    - verse[n=2088]: Die quam daer toe gheganghen
    - verse[n=2089]: Totten seluen borne te hant.
    - verse[n=2090]: Sinte Seruaese hij daer vant
    - verse[n=2091]: Doer dien dat god hadde ghedaen
    - verse[n=2092]: Den boerne vut der eerden gaen
    - verse[n=2093]: Die selsem ende heilich was.
    - verse[n=2094]:
      - Die vrouwe drancks
      - ende
      - sij ghenas
    - verse[n=2095]: Des ouels dat haer deerde.
    - verse[n=2096]: Doen sij god gheneerde
    - verse[n=2097]:
      - Sij gaff haer erue
      - ende
      - haer lant
    - verse[n=2098]: Sinte Seruaes altehant,
    - verse[n=2099]: Den heilighen Ewarde,
    - verse[n=2100]: Ende haer wijngarde
    - verse[n=2101]: Die hij heuet noch huden.
    - verse[n=2102]: Ende ander goede luyde
    - verse[n=2103]: Loefden hem ende eerden,
    - verse[n=2104]: Sijnen rijckdom hem vermeerden.
    - verse[n=2105]: Die borne die was voele goet
    - verse[n=2106]: Ende die beke ende die vloet
    - verse[n=2107]: 'Die vuten borne daer vloot:'
    - verse[n=2108]: Voele lude derre ghenoet
    - verse[n=2109]: Ende dat vee dat daer dranck,
    - verse[n=2110]:
      - Dat ongesont waes
      - ende
      - crank,
    - verse[n=2111]:
      - Het waert gans
      - ende
      - ghenas.
    - verse[n=2112]: Dus waert gheeert sinte Seruaes.
    - verse[n=2113]: Eynen nap hem dinghel brochte
    - verse[n=2114]: Daer hij des borns mede drincken mochte
    - verse[n=2115]: Die noch in sijn monster es.
    - verse[n=2116]: Ende die vanden febres
    - verse[n=2117]: Sieck sijn ende onghesont
    - verse[n=2118]: Comen daer te mengher stont
    - verse[n=2119]: Ende begheeren mit groten vlijt
    - verse[n=2120]: Om der siecheit te werden quijt
    - verse[n=2121]:
      - Ende dat sij mogen daer vut
      - drencken
    - verse[n=2122]: Want sij dan te geneseen dencken
    - verse[n=2123]: Alst ouch deckwijle gheschiet, dats waer.
    - verse[n=2124]:
      - Daer
      - 'omme '
      - soe comen deckwijle daer
    - verse[n=2125]:
      - Voele volcks van vrouwen
      - ende
      - van
      - 'mannen '
    - verse[n=2126]:
      - Te wormze voer sinte Seruaes
      - van
      - danne
    - verse[n=2127]: 'Daer hij voele goeder vriende vant:'
    - verse[n=2128]: Dae was der busscop sint Amant
    - verse[n=2129]: Ende der heilige sinte victoer
    - verse[n=2130]: Ende van metze sinte Auctoer
    - verse[n=2131]:
      - Ende
      - mennich ander goet man
    - verse[n=2132]: Die ich ghenoemen nyet en can
    - verse[n=2133]: Den welken die goede sinte Seruaes
    - verse[n=2134]: Voele ende seer wilkome was.
    - verse[n=2135]: Groet eer sij hem daden.
    - verse[n=2136]: Doer god dat sij hem baden
    - verse[n=2137]: Beide oude ende jonghe
    - verse[n=2138]: Dat hij daer die misse songhe,
    - verse[n=2139]: Dat die godes holde
    - verse[n=2140]: Herde gehrne doen wolde.
    - verse[n=2141]: God hij daer mit eerde.
    - verse[n=2142]: Die lude hij daer leerde
    - verse[n=2143]: Mitten gods woerden
    - verse[n=2144]: Die sij herde gherne hoerden.
    - verse[n=2145]: Doen hij die misse gesanck
    - verse[n=2146]: Doen was daer groet ghedranck
    - verse[n=2147]:
      - Inden doem
      - ende
      - opten choer.
    - verse[n=2148]: Der busscop sinte Auctoer
    - verse[n=2149]: Sinte Seruaes hij doen bat
    - verse[n=2150]: Dat hij te metze inder stat
    - verse[n=2151]: Doer god mit heme voere.
    - verse[n=2152]: Des bemaender heme voel duere
    - verse[n=2153]: Ende voele oetmoedelike.
    - verse[n=2154]: Want die heeren van vranckrike
    - verse[n=2155]: Daer in teghen hem laghen
    - verse[n=2156]: Diene voele gherne saghen,
    - verse[n=2157]:
      - Die voerste
      - ende
      - die beste -
    - verse[n=2158]: Doen gheloefder hon int leste
    - verse[n=2159]: Dat hij daer comen solde.
    - verse[n=2160]: Maer hij seide dat hij teerst wolde,
    - verse[n=2161]: 'Talre eerste, te Colen varen:'
    - verse[n=2162]:
      - Daer voer en woude hij nyet
      - sparen
    - verse[n=2163]:
      - Weder
      - 'ommoede '
      - noch onghemack,
    - verse[n=2164]:
      - Ende
      - als hi dese woerde ghesprack
    - verse[n=2165]: Sinte Seruaes die gheheer
    - verse[n=2166]: Hij en bleyff daer nyet langher meer.
    - verse[n=2167]: Die voele gheistelike bode
    - verse[n=2168]: Hi beualse den ghewarighen gode.
    - verse[n=2169]: Doer sijne gheistlike seden
    - verse[n=2170]: Vut der stat volchden sij hem mede;
    - verse[n=2171]: Dat daden sij hem teer eeren
    - verse[n=2172]: Tot hij hon bat weder te keren.
    - verse[n=2173]: Die hem ghevolcht waren vut der stat
    - verse[n=2174]: Tot dat hij hon weder te keren bat,
    - verse[n=2175]: Sy scheyden van hoem mit rouwen,
    - verse[n=2176]: Mit onsten ende mit trouwen,
    - verse[n=2177]: Doen hijse moeste laten;
    - verse[n=2178]: Ende hij voer sijnre straten
    - verse[n=2179]: Te dale by den Rijne
    - verse[n=2180]: Tot sinte Seuerijne
    - verse[n=2181]: Die doen busscop was te Colene
    - verse[n=2182]: Dear quam hij alsoe verholen
    - verse[n=2183]: Des auonts alsoe spade
    - verse[n=2184]: Dat hij des waert te rade -
    - verse[n=2185]:
      - Want hij mitten auont daer
      - quam
      - '-'
    - verse[n=2186]: Dat hij die herberghe doe nam
    - verse[n=2187]: Te Colen buten der stat.
    - verse[n=2188]: Eyn man dien hijs doe bat
    - verse[n=2189]: Hij wijsden in sijne schuere
    - verse[n=2190]: Buten der burgher muere -
    - verse[n=2191]: Want hi der houerde nyet en plach -
    - verse[n=2192]: Daer hij verduldichliken lach
    - verse[n=2193]:
      - Ende
      - daer toe herde oetmoedelike,
    - verse[n=2194]: Daer hij gode von hiemelrijck
    - verse[n=2195]: 'Mit herten ghenade bat:'
    - verse[n=2196]: Des waert gheheylicht die stat.
    - verse[n=2197]: Seruacius die werde
    - verse[n=2198]: Ghinck ligghen op die eerde,
    - verse[n=2199]: Die heilighe predickare,
    - verse[n=2200]: Wie moede dat hij ware
    - verse[n=2201]: Daer te voren menghen dach.
    - verse[n=2202]: Hi diende gode all daer hi lach
    - verse[n=2203]: Inder armer houft stede
    - verse[n=2204]: Daer god eyn scoen teyken dede
    - verse[n=2205]: 'Ter eeren sijnen holden:'
    - verse[n=2206]: Eynen suyll van golde
    - verse[n=2207]: Heerlijch ende duyre,
    - verse[n=2208]: Gloyende van vuyre
    - verse[n=2209]: Die liet god daer ghewerden
    - verse[n=2210]: Die neder vander eerden
    - verse[n=2211]: Op totten hiemel ghinck
    - verse[n=2212]: Daer god sijn ghebet ontfinck.
    - verse[n=2213]: Dat waert daer ane wale schijn.
    - verse[n=2214]: Der busscop sinte Seuerijn
    - verse[n=2215]: Hi was des werdich dat hij dat sach.
    - verse[n=2216]: Nu suldi hoeren wes hij plach.
    - verse[n=2217]: 'Hij was ghestelijck bedacht:'
    - verse[n=2218]: Hi ghinck wel gherne mitter nacht
    - verse[n=2219]: Heymelijck ende verholene
    - verse[n=2220]: Doer doecht achter colene
    - verse[n=2221]: Ten monsteren ouer all die stat.
    - verse[n=2222]: Den goeden heilighen hij bat
    - verse[n=2223]: Eynen yeghelyken sonderlinghen
    - verse[n=2224]: Dat sij hem hulpen dinghen
    - verse[n=2225]: Te anxte vander vreysen.
    - verse[n=2226]: Weduwen ende weysen
    - verse[n=2227]: Die troeste hi ende beriet.
    - verse[n=2228]: 'Der armen en vergat hi nyet:'
    - verse[n=2229]:
      - Hi gaf hon spijse
      - ende
      - ghewant.
    - verse[n=2230]: Hi ghinck gherne daer hijse vant
    - verse[n=2231]: Ende totten onghesonden.
    - verse[n=2232]: Alsoe dede hi tien stonden
    - verse[n=2233]: Daer die gode sinte Seruaes
    - verse[n=2234]: Doe daer bi gheherbercht was
    - verse[n=2235]: Ende in sijnen ghebede lach.
    - verse[n=2236]: Den suyll hij ouer hem sach
    - verse[n=2237]: Die all vuyrich scheyn.
    - verse[n=2238]: Nochtan en saecht honre gheyn
    - verse[n=2239]: Sijnre Cappellane
    - verse[n=2240]: Noch sijnre onderdane
    - verse[n=2241]: Die daer mit heme waren
    - verse[n=2242]: Eert hon god woude openbaren
    - verse[n=2243]: Doer sinte Seuerijns bede
    - verse[n=2244]: Dien hij decke ghenade dede.
    - verse[n=2245]: Die heilighe sinte Seuerijn
    - verse[n=2246]: Hij sprack totten ghesellen sijn
    - verse[n=2247]: Ende begonste hon te vraghen
    - verse[n=2248]: Off sij des nyet en saghen.
    - verse[n=2249]: Sij seiden, sij en saghens nyet.
    - verse[n=2250]:
      - Der heer bat hon
      - ende
      - ryet
    - verse[n=2251]:
      - Sijnen gesellen
      - allen
    - verse[n=2252]: Dat sij neder wolden vallen
    - verse[n=2253]:
      - Ende
      - haer venyen soeken
    - verse[n=2254]: Dat god haers woude roeken
    - verse[n=2255]: Ende dat sij mochten syen
    - verse[n=2256]: Die teyken die god liet gheschien
    - verse[n=2257]: Doer sinte seruaes ter seluer stede.
    - verse[n=2258]: Sij laghen neder in haren gebede,
    - verse[n=2259]: Haer sonden sij belyeden.
    - verse[n=2260]: Te dien seluen tijden
    - verse[n=2261]: Dat sij sich op richden
    - verse[n=2262]: Ende vander eerden lichden
    - verse[n=2263]: Daer sij in haren ghebede laghen,
    - verse[n=2264]: Die calomme dat sij saghen
    - verse[n=2265]: Gloyende alle gemeyne
    - verse[n=2266]: Die sinte Seuerijn alleyne
    - verse[n=2267]: Van gods ghenaden eer sach
    - verse[n=2268]: Ouer sinte Seruaes daer hij lach.
    - verse[n=2269]: Sent dat sinte Seuerijn
    - verse[n=2270]: Ende die ghesellen sijn
    - verse[n=2271]: Des liechtes woerden daer ghewaer,
    - verse[n=2272]: Sij ijlden voele balde daer
    - verse[n=2273]: Te versoeken die meer.
    - verse[n=2274]: Sij waenden dat daer weer
    - verse[n=2275]: Vander werelt yemant geuaren,
    - verse[n=2276]:
      - Somige die van heiligen leuen
      - waren
    - verse[n=2277]: 'Oft somighe van ons heren boden:'
    - verse[n=2278]: Dat die zielen op voeren te gode.
    - verse[n=2279]: Doen sijt tot der stede quamen
    - verse[n=2280]:
      - Ende sij den heilighen
      - man
      - 'vernamen, '
    - verse[n=2281]: Den heiligen busscop sinte Seruaes,
    - verse[n=2282]: Die al dae gheherbercht was,
    - verse[n=2283]: Die daer lach in sijnen gebede
    - verse[n=2284]:
      - Ende
      - dat god doer sijnen wille dede
    - verse[n=2285]: Dat hijne eerde alsoe,
    - verse[n=2286]: Doen waren sij des alle vroe.
    - verse[n=2287]: Sie vielen hem te voeten,
    - verse[n=2288]: Gheystelic dat sijne groeten,
    - verse[n=2289]: Sij hietene willecome sijn.
    - verse[n=2290]: Doen vraechde hem sinte Seuerijn,
    - verse[n=2291]: Die reyne goede holde,
    - verse[n=2292]: Doer welker hande scholde
    - verse[n=2293]: Dat hij daer bleuen weer
    - verse[n=2294]: Die edel gods dienere
    - verse[n=2295]: Dat hij te hemel nyet en was comen
    - verse[n=2296]:
      - Ende
      - sijne herberghe dae hadde
      - 'genomen. '
    - verse[n=2297]: 'Doen sprack die goede sinte Seruaes:'
    - verse[n=2298]:
      - '"Daeromme '
      - dat ich moede was
    - verse[n=2299]: Ende was ouch eyn deyll spade
    - verse[n=2300]:
      - 'Daeromme '
      - was ich des te rade."
    - verse[n=2301]: Die heilighe sinte Seuerijn,
    - verse[n=2302]: Dat die stat gheeert soude sijn
    - verse[n=2303]: Daer die goede sinte Seruaes
    - verse[n=2304]: Van gods haluen gheeert was,
    - verse[n=2305]: Hij dede maken daer ter stede
    - verse[n=2306]: Eyn gods huys, dat is waerheide.
    - verse[n=2307]: Die Capelle hij vriede,
    - verse[n=2308]: In goids eeren dat hijse wiede
    - verse[n=2309]: Dien hij mynde ende voerte.
    - verse[n=2310]: Hij hietse die hiemelsche porte
    - verse[n=2311]: Dat hij dat teyken daer ghesach
    - verse[n=2312]: Doen sinte Seruaes daer lach
    - verse[n=2313]: Ende god ghenade bat.
    - verse[n=2314]: Hij hadde ouch in die selue stat
    - verse[n=2315]: Die inghelen hoeren synghen
    - verse[n=2316]: 'Mit vroeliken dinghen:'
    - verse[n=2317]: Doen ghestoruen was sinte mertijn
    - verse[n=2318]: Doe hoerde sinte Seuerijn
    - verse[n=2319]: Der enghelen stemme,
    - verse[n=2320]: Doe die edele gemme,
    - verse[n=2321]: Die ziele, op gheuoert waert
    - verse[n=2322]: Ten hiemele die saleghe vaert
    - verse[n=2323]: Daer sij voele gherne voer;
    - verse[n=2324]: Want in die stat te toer
    - verse[n=2325]: Sint mertijn was verscheyden.
    - verse[n=2326]: Vanden twee openbaringhen beyde
    - verse[n=2327]: Mach die stat wale geeert sijn;
    - verse[n=2328]: Dat bedacht sinte Seuerijn.
    - verse[n=2329]: Seder dat sinte Seruaes
    - verse[n=2330]: Alsoe daer gheeert was
    - verse[n=2331]: Te Colne bij den rijne
    - verse[n=2332]: Ende hij sinte Seuerijne
    - verse[n=2333]: Gheseyde dat hij wolde,
    - verse[n=2334]: Sijnen ghetruwen holde,
    - verse[n=2335]: Die hem vrolijck ontfinck
    - verse[n=2336]: Ende hij die gods huyse beghinck,
    - verse[n=2337]: Sent voer hij voele schiere
    - verse[n=2338]: Van Colen tot triere
    - verse[n=2339]: Tot sinte maximijne,
    - verse[n=2340]: Totten lieuen vriende sijne
    - verse[n=2341]: Die doen busscop was daer.
    - verse[n=2342]: Sinte seruaes seide, dat is waer,
    - verse[n=2343]: Dat hij van romen waer comen
    - verse[n=2344]: Ende wat hi daer hadde vernomen;
    - verse[n=2345]: Der waerheit en versweych hij nyet.
    - verse[n=2346]: Allen den volke hij doen riet
    - verse[n=2347]:
      - Met sconen woerden
      - ende
      - mit soeten
    - verse[n=2348]: Dat sij gode wolden boeten
    - verse[n=2349]: Haer sonden ende haer misdaet.
    - verse[n=2350]: Mit trouwen gaff hi hon den raet
    - verse[n=2351]: Wijuen ende mannen.
    - verse[n=2352]: Te metze voer hij van danne.
    - verse[n=2353]: Doen hij te metze quam altehant
    - verse[n=2354]: Hi teghen hem dae ghesament vant
    - verse[n=2355]: Die voersten van vrancrike
    - verse[n=2356]: Die wel oetmoedelike
    - verse[n=2357]: In teghen heme ghinghen.
    - verse[n=2358]: Mit eeren sij hem ontfinghen
    - verse[n=2359]: Te metze inder stede.
    - verse[n=2360]: 'Gods dienste hi daer dede:'
    - verse[n=2361]: Alre dienste gheheerste
    - verse[n=2362]: Denen dede hij alre eerste.
    - verse[n=2363]: Ende als hij daer toe vinck
    - verse[n=2364]: Ende ten altaer ghinck
    - verse[n=2365]:
      - Ende
      - hij die misse began,
    - verse[n=2366]: Ander verwe hij ghewan
    - verse[n=2367]: 'Ane sijnen anghesichte:'
    - verse[n=2368]: God heeften daer verlicht.
    - verse[n=2369]: Vervult mitten heiligen gheist.
    - verse[n=2370]: Des die lude alre meyst
    - verse[n=2371]: Aen hoem woerden ghewaer.
    - verse[n=2372]: Onder die oughen waert hij soe claer
    - verse[n=2373]: Als eyn gloyende yser.
    - verse[n=2374]: Sterke ende wijser
    - verse[n=2375]: Was die heilighe predicare,
    - verse[n=2376]:
      - Dat
      - 'onmogelike '
      - te seggen waer,
    - verse[n=2377]: Vanden heiligen gheyste.
    - verse[n=2378]: Hij dede heme volleyste
    - verse[n=2379]: Tot allen goeden dinghen
    - verse[n=2380]:
      - Ende
      - halpse hem volbringhen.
    - verse[n=2381]: Ane god stont alle sijne ghedanck.
    - verse[n=2382]: Doen hij die misse volsanck
    - verse[n=2383]: Die heilighe sinte Seruaes
    - verse[n=2384]: Dat volck dat daer versament was
    - verse[n=2385]: Beide arme ende rike
    - verse[n=2386]: Die heeren van vrancrike
    - verse[n=2387]: Ende van anderen landen
    - verse[n=2388]: Die hem tot Romen sanden
    - verse[n=2389]: 'Die vraechden om nuwe meer:'
    - verse[n=2390]: Wie hij comen weer;
    - verse[n=2391]: Dat hij hon seide den troost
    - verse[n=2392]: Off sij yet solden sijn verloest,
    - verse[n=2393]: Dat hijt hon liet verstaen;
    - verse[n=2394]: Want hij doch hadde ghedaen
    - verse[n=2395]: Daer om harde groten arbeit.
    - verse[n=2396]: 'Doen seide hij hon die waerheit:'
    - verse[n=2397]: Wie hij van romen waer comen
    - verse[n=2398]:
      - Ende wat hij daer hadde
      - 'vernomen. '
    - verse[n=2399]: Beide groet ende cleyne
    - verse[n=2400]: Hij vermaendese alle gemeyne
    - verse[n=2401]: Mit gheisteliken synne
    - verse[n=2402]: Doer die gods mynne
    - verse[n=2403]: Ende doer haers self salicheit
    - verse[n=2404]: Dat ionge ende alde sich maecten gereyt
    - verse[n=2405]: Ende haers selues gheroechten
    - verse[n=2406]:
      - Ende
      - ane gode genade soechten
    - verse[n=2407]: Ende verdienden sijne hulde
    - verse[n=2408]: Dat hij hon sachten wolde
    - verse[n=2409]: Den slach die hon nekende was;
    - verse[n=2410]: Dat riet hon sinte seruaes.
    - verse[n=2411]: 'Voele hij hon toe sprack:'
    - verse[n=2412]:
      - Dat wedermoet
      - ende
      - dat onghemack
    - verse[n=2413]: Te vrouden al verghinghe
    - verse[n=2414]: Dat men daer god ontfinghe
    - verse[n=2415]: Mit verduldicheiden.
    - verse[n=2416]: Men moet mit arbeiden
    - verse[n=2417]: Ghewennen hiemelrike,
    - verse[n=2418]: Sprack hij ghetruwelike,
    - verse[n=2419]: 'Want dat is ouch mit rechte:'
    - verse[n=2420]: Die salighe gods knechte
    - verse[n=2421]: Doechden mennich onghemach
    - verse[n=2422]:
      - Dat men hon dede
      - ende
      - sprach;
    - verse[n=2423]: Sij lietens gode ghewalden.
    - verse[n=2424]: Des bleuen sij behalden
    - verse[n=2425]: Ende sijn te hiemelrijch geuaren.
    - verse[n=2426]: Sij vleden gode sonder sparen
    - verse[n=2427]: Ende baden hem mit oetmoedichede
    - verse[n=2428]: Dat hij getruwelijck voer hon bede.
    - verse[n=2429]: Sinte Seruaes dat scone liecht
    - verse[n=2430]: 'Hi sprack: "eyn yegelijck doen sijn biecht'
    - verse[n=2431]: Ende ontfaet vwe boete,
    - verse[n=2432]: Dat uch god verloessen moete,
    - verse[n=2433]: Hebt rouwe vwer mesdaet
    - verse[n=2434]: Van dien dat ghij beganghen haet
    - verse[n=2435]: Op dat ghijt gods hulde erwerft
    - verse[n=2436]: Ende vwe ziele mit gode erft,
    - verse[n=2437]: Beide man ende wijff,
    - verse[n=2438]: Off ghij verliest vwe lijff;
    - verse[n=2439]: Dat god der zielen walde
    - verse[n=2440]: Dat hijse ewelijck behalde
    - verse[n=2441]:
      - Ende
      - hijse ghenadelijck versye
    - verse[n=2442]: Wat soe den lyue gheschie."
    - verse[n=2443]: Nae deser reden schier
    - verse[n=2444]: Die sinte Seruaes nu al hier
    - verse[n=2445]: Den volke hadde ghedaen
    - verse[n=2446]: Soe scheiden sich die heren saen
    - verse[n=2447]: Mit herde rouwighen moede.
    - verse[n=2448]: Seruacius die goede
    - verse[n=2449]: Beualse gode den hoechsten
    - verse[n=2450]: Dat hijse wolde ghetroosten
    - verse[n=2451]: Totten ewighen leuen.
    - verse[n=2452]: Die heilighe gods ergheuen
    - verse[n=2453]: Hi hadde die waerheit vernomen
    - verse[n=2454]: Dat die hunen solden comen,
    - verse[n=2455]: Der heyden coninck van ongheren.
    - verse[n=2456]:
      - Daer waren ouch derre van
      - tongheren
    - verse[n=2457]: Die alre best waren gheboren
    - verse[n=2458]:
      - Ende
      - alre werdichste
      - 'vutuercoren; '
    - verse[n=2459]: Der was dae comen eyn groet deyl
    - verse[n=2460]: Want sij verwracht hadden haer heyll
    - verse[n=2461]:
      - Ende
      - daer toe die gods hulde.
    - verse[n=2462]: Doen berouwede hoem die sculde
    - verse[n=2463]: Dat sij sinte seruaes verstieten
    - verse[n=2464]: Want sij moestens mesnyeten
    - verse[n=2465]: Dat sij hem woerden onghehoersam.
    - verse[n=2466]: Des waren sij hon allen gram.
    - verse[n=2467]: Ghenade sij doen baden
    - verse[n=2468]: Van allen haren misdaden
    - verse[n=2469]: Seruacius den reynen.
    - verse[n=2470]: Sij begonden seer te weynen,
    - verse[n=2471]: Sij vielen hem te voeten
    - verse[n=2472]: Dat hijse ontfinghe te boeten.
    - verse[n=2473]: 'Weynende sprakense ouerluyt:'
    - verse[n=2474]: '"Ghenade heer, gods druyt,'
    - verse[n=2475]: Gheff ons troost ende raet.
    - verse[n=2476]: Ons rouwet onse mesdaet.
    - verse[n=2477]: Der heiligher keerstenheit bode,
    - verse[n=2478]: Wes onse verdyngher tot gode
    - verse[n=2479]: Als wij dich betruwen.
    - verse[n=2480]: Wij hebbens groten rouwe
    - verse[n=2481]: Da wij dich ouwel hieten.
    - verse[n=2482]: Nu laet ons dijns ghenyeten,
    - verse[n=2483]: Dijnre gheysteliker kinde.
    - verse[n=2484]: Die du lates in elleynde
    - verse[n=2485]: Doen du ruymdes onse lant.
    - verse[n=2486]: Nu dich god weder heuet gesant,
    - verse[n=2487]: Vaer daer weder noch hen
    - verse[n=2488]: Ende troest haren droeuen sen,
    - verse[n=2489]: Den gods meechden reynen
    - verse[n=2490]: Die seer nae dich weynen,
    - verse[n=2491]: Die heilighe cloester vrouwen
    - verse[n=2492]: Die soe yamerliken schrouwen.
    - verse[n=2493]: Clusenere ende moneken,
    - verse[n=2494]:
      - Broedere
      - ende
      - canoneken,
    - verse[n=2495]: Weduwen end weysen
    - verse[n=2496]: Die sijn in groter vreysen
    - verse[n=2497]: Sent dat sij dijns ontboren
    - verse[n=2498]: Ende des ontschuldich woren.
    - verse[n=2499]: Lait dich ontfermen hare claghen
    - verse[n=2500]:
      - Die mit nachte
      - ende
      - mit daghe
    - verse[n=2501]: Nae dich groten rouwe dolen
    - verse[n=2502]: Want si dich alle sijn beuolen.
    - verse[n=2503]: Des dich, heer, ghedencken sall
    - verse[n=2504]: Wie dich der enghel ons beuall
    - verse[n=2505]: 'Te tongheren: doen hij dich den staff'
    - verse[n=2506]: Mit sijnre heiligher hant gaff
    - verse[n=2507]: Doen gaff hij dich ons in hoeden
    - verse[n=2508]: Dat lieff was alle den goeden
    - verse[n=2509]:
      - Ende
      - warens alle vroe,
    - verse[n=2510]: Al bedroech ons der viant alsoe
    - verse[n=2511]:
      - Dat wij dijn gebodt
      - braken
    - verse[n=2512]: Ende wij dich ouel spraken.
    - verse[n=2513]: Doen wij dich leide daden
    - verse[n=2514]: Doen woerden wij verraden.
    - verse[n=2515]: Dat rouwet ons noch hude.
    - verse[n=2516]: Het waren bose lude
    - verse[n=2517]: Diet rieden ende brouwen.
    - verse[n=2518]: Het es hon ouch berouwen.
    - verse[n=2519]:
      - Ende
      - wi willent gherne bueten
    - verse[n=2520]: Op dat wij ghenyeten mueten
    - verse[n=2521]: Dijnre gherechticheide
    - verse[n=2522]: Dattu wilste wesen onse geleyde
    - verse[n=2523]:
      - Ende
      - onse ghetrouwe bode
    - verse[n=2524]: Totten almechtighen gode,
    - verse[n=2525]:
      - Ende
      - ons helpen verdinghen
    - verse[n=2526]: Dat hij des wille ghehenghen
    - verse[n=2527]: Dat wij moeten ghenesen
    - verse[n=2528]: Ende ons ghenadich wesen.
    - verse[n=2529]: Heer, doer dijne ghenade
    - verse[n=2530]: En wille nyet versmaden
    - verse[n=2531]: 'Die bede vanden armen:'
    - verse[n=2532]: Laetse dich ontfermen.
    - verse[n=2533]: Com tot hon ende sech sij doch
    - verse[n=2534]: Want du best haer busscop noch,
    - verse[n=2535]: Haer gheystelike heerde,
    - verse[n=2536]: Soe wie datse der viant errede
    - verse[n=2537]: Dat sij versmaden dijn gebodt.
    - verse[n=2538]: Nu doet dit, heer, doer godt
    - verse[n=2539]: Ende ontfanckse te bueten
    - verse[n=2540]: Die dich vallen te voeten
    - verse[n=2541]: Ende dijne ghenade soeken,
    - verse[n=2542]: Der saltu gheroeken
    - verse[n=2543]: 'Welck soe haer mesdaet sij:'
    - verse[n=2544]: Den rouwe is die ghenade bij.
    - verse[n=2545]: Du salt ons, heer, gheneeren
    - verse[n=2546]: Doer dijne ghenade, der wij begheren.
    - verse[n=2547]: Dat sall dich god ane gheweghen
    - verse[n=2548]: Want wij hebben hij gheleghen
    - verse[n=2549]: Dijns verbeiden menghen dach.
    - verse[n=2550]:
      - Off dat
      - 'ommer '
      - wesen mach
    - verse[n=2551]: Doer die godes mynne,
    - verse[n=2552]: Soe vaer mit ons hynne
    - verse[n=2553]:
      - Tot dijnre state van
      - 'tongheren, '
    - verse[n=2554]:
      - Tot dijnen armen
      - 'jongeren, '
    - verse[n=2555]:
      - Ende
      - gheff den somigen dijnen troost.
    - verse[n=2556]: En moghen sij nyet werden verloest,
    - verse[n=2557]: 'Gheeff heme gheysteliken raet:'
    - verse[n=2558]: Hon rouwet haer mesdaet.
    - verse[n=2559]: Offt dijne ghenade sij, dat doe."
    - verse[n=2560]: Soe voele spraken sij daer toe
    - verse[n=2561]: Den gods onderdanen
    - verse[n=2562]: Mit herteliken tranen
    - verse[n=2563]: Tot dat hi des te rade waert
    - verse[n=2564]: Dat hij hon geloefde die vaert.
    - verse[n=2565]: Van metze voer doe sinte Seruaes
    - verse[n=2566]: 'Te tongheren daer hi busscop was:'
    - verse[n=2567]: All was hij vuter stadt verdreuen
    - verse[n=2568]:
      - Hij was daer gheystelike vader
      - 'bleuen. '
    - verse[n=2569]: Ende als hij daer nae quam
    - verse[n=2570]: Dat ment in die stat vernam
    - verse[n=2571]: Die gheistelike huysghenoete
    - verse[n=2572]: Sij haddens vroude groot
    - verse[n=2573]: Ende die leken warens ouch vroe
    - verse[n=2574]: Want het stont hon doen alsoe
    - verse[n=2575]: Sij waenden sijns ghenyeten.
    - verse[n=2576]: Gode sij doen behieten
    - verse[n=2577]: Dat sij hem ghehoersam wolden wesen
    - verse[n=2578]: Off sij mochten ghenesen
    - verse[n=2579]: Vanden vreyseliken valle.
    - verse[n=2580]: Dat gheloefden sij doen alle.
    - verse[n=2581]: Leider, dat was te spade.
    - verse[n=2582]: Sij woerden des te rade
    - verse[n=2583]: Dat sijne wale ontfinghen.
    - verse[n=2584]: Tegen heme dat sij ghingen
    - verse[n=2585]: Vut der stat herde verre.
    - verse[n=2586]: Sij ontfinghen hem mit gheere
    - verse[n=2587]:
      - Beide arme
      - ende
      - daer toe rijke
    - verse[n=2588]: Herde oetmoedelike.
    - verse[n=2589]: Heerlijck was dat ontfanck
    - verse[n=2590]: Ende die scare die was lanck
    - verse[n=2591]: Daer sij den heer ontfinghen.
    - verse[n=2592]: Ghetoghentlijck sij ghingen
    - verse[n=2593]: Twee ende twee mit voeghen;
    - verse[n=2594]: Die heilighen sij droeghen,
    - verse[n=2595]: Die heilighe gods bruyde
    - verse[n=2596]: Ende ander goede lude,
    - verse[n=2597]: Abden ende monycken,
    - verse[n=2598]: Proesten clercken ende Canonycken
    - verse[n=2599]: Ende die leke lude daer nae
    - verse[n=2600]: Der voele was versament dae
    - verse[n=2601]: Van alle denen busscopdome,
    - verse[n=2602]: Eerstwerff mitten heylichdome
    - verse[n=2603]: Ontfinghen sine scone
    - verse[n=2604]: Mit groter processione
    - verse[n=2605]: Alst hoem wael ghetam.
    - verse[n=2606]: Ende as hij tot hen quam,
    - verse[n=2607]: Seruacius die werde,
    - verse[n=2608]: Doen vielense op die eerde
    - verse[n=2609]: Den werden heer te voeten.
    - verse[n=2610]: Mynlike dat sijne grueten
    - verse[n=2611]: Beide groet ende cleyne,
    - verse[n=2612]: Sij riepen alle ghemeyne
    - verse[n=2613]: Ten heilighen predickere
    - verse[n=2614]: Dat hij willecomen were;
    - verse[n=2615]: Alle die vergaderinghen
    - verse[n=2616]:
      - All weynende dat sij
      - songhen
    - verse[n=2617]: 'Mit luder stemmen: osanna.'
    - verse[n=2618]:
      - Doen was vroude
      - ende
      - yamer da.
    - verse[n=2619]: Seruacius den reynen
    - verse[n=2620]: Ontfermde seer haer weynen.
    - verse[n=2621]: Hij en mochtse nyet ghetroesten.
    - verse[n=2622]: 'Doen keerde hij sich int oesten:'
    - verse[n=2623]: Hij dede sijn ghebet tot gode
    - verse[n=2624]: Die ghetrouwe heilighe bode.
    - verse[n=2625]: Als hij dat hadde ghedaen
    - verse[n=2626]: Hiet hijse alle op staen
    - verse[n=2627]: Die in haren ghebede laghen
    - verse[n=2628]: Ende diene gherne saghen
    - verse[n=2629]: Gode ende den heilighen hij doe neych.
    - verse[n=2630]: Van yamer hij doen stille sweych
    - verse[n=2631]: Want hij mit egheynen dinghen
    - verse[n=2632]: Sijne woert en mochte vut bringhen.
    - verse[n=2633]: Hij nette sijne wanghen
    - verse[n=2634]: Ende sijnen baert langhen
    - verse[n=2635]: Mit menghen heyten trane.
    - verse[n=2636]: Ende sijne onderdane,
    - verse[n=2637]: 'Tot hem spraken sij ouer luyt:'
    - verse[n=2638]: '"Heer vader, gods druyt,'
    - verse[n=2639]: Ende onse gheystelike heerde,
    - verse[n=2640]: Wat waest dat dich errede
    - verse[n=2641]: Dattu ons heues ghelaten
    - verse[n=2642]: Soe langhe vtermaten
    - verse[n=2643]: In rouwen ende in vreesen,
    - verse[n=2644]: Dijne ellendige weysen,
    - verse[n=2645]: Die onberaden waren
    - verse[n=2646]: Ende ongherne dijns onbaren
    - verse[n=2647]: Ende den dijn torne leyt was."
    - verse[n=2648]: Doen andwoerde sinte seruaes
    - verse[n=2649]: 'Hij sprack: "voele lieue kint,'
    - verse[n=2650]: Ich hebbe doer vren wille sent
    - verse[n=2651]: Gheleden mennich onghemach,
    - verse[n=2652]: Sent dat ich uch nye en sach,
    - verse[n=2653]: Grote sorghe ende menghe pijne
    - verse[n=2654]: Ende menghen arbeyt, dats anschijne,
    - verse[n=2655]: Ende all doer vr salicheit
    - verse[n=2656]: Hebbich ghedoecht mennich leyt
    - verse[n=2657]: Op dat ich uch behalden mochte;
    - verse[n=2658]: Sinte peter ich versoechte
    - verse[n=2659]: Tot Romen te sijnen graue
    - verse[n=2660]:
      - Barvoet mit scherpe
      - ende
      - mit staue;
    - verse[n=2661]: Ich vlede ende ich bat
    - verse[n=2662]: Voer uch ende voer vwe stat
    - verse[n=2663]: Mit ghebede sonderlinghen
    - verse[n=2664]: Dat hij mich hulpe verdynghen
    - verse[n=2665]: Dat uch god liete ghenesen.
    - verse[n=2666]: Dat en mochte leyder nyet wesen,
    - verse[n=2667]: Sprack der heilighe heere,
    - verse[n=2668]: Want sterker was ende meer
    - verse[n=2669]: Vr onrecht ende vr boesheit
    - verse[n=2670]:
      - Dan mijn gebet
      - ende
      - 'mijnen arbeyt:'
    - verse[n=2671]: Des en wolde god mijne bede
    - verse[n=2672]: Nyet hoeren die ich voer uch dede."
    - verse[n=2673]: 'Hij sprack: "lieue vrunde mijn,'
    - verse[n=2674]: Des en mach ander raet sijn;
    - verse[n=2675]: Dat god wilt, dat moet gheschien.
    - verse[n=2676]: Nu sall ich uch der waerheit ghien
    - verse[n=2677]: 'Dat ich uch tot noch hebbe verholen:'
    - verse[n=2678]: Der enghel hadde mich uch beuoelen
    - verse[n=2679]:
      - Dat ich vrs gheysteliken soude
      - plegen
    - verse[n=2680]: Ende uch ten hiemel solde gheweghen.
    - verse[n=2681]: Dat hadde ich gherne ghedaen.
    - verse[n=2682]: Ghi en woldes leyder nyet verstaen
    - verse[n=2683]: Ende verhoeret mijnen raet.
    - verse[n=2684]: Die sonden ende die ander mesdaet -
    - verse[n=2685]: Sprack die heilige bode -
    - verse[n=2686]: Die is comen voer gode
    - verse[n=2687]: Ende es voer gode ghewroeghet
    - verse[n=2688]: Ende heuet uch ontfoeghet
    - verse[n=2689]: Daer ghij eerst waert gheheylet.
    - verse[n=2690]: Vwe sat is nu verdeylet
    - verse[n=2691]:
      - Ende
      - heeft haren rechten name
      - verloren
    - verse[n=2692]: Ende moet arnen gods toren.
    - verse[n=2693]: Des hebbe ich groten rouwe",
    - verse[n=2694]: Sprack die gods ghetrouwe.
    - verse[n=2695]: 'Noch sprack die heilighe man:'
    - verse[n=2696]: '"Ich en mach uch noch in kan'
    - verse[n=2697]: Anders nyet ghetroesten.
    - verse[n=2698]: Vermanet gode den hoechsten
    - verse[n=2699]: Mit luterliken synnen
    - verse[n=2700]: Sijnre vaderliker mynnen -
    - verse[n=2701]:
      - Want hij doer uch waert
      - geboren
      - '-'
    - verse[n=2702]: Dat hij sijnen groten toren
    - verse[n=2703]: Ghenadeliken stille
    - verse[n=2704]: Doer sijnre moeder wille
    - verse[n=2705]:
      - Ende
      - doer den dienst den sij hem dede
    - verse[n=2706]:
      - Ende
      - doer alle sijnre heilighen bede;
    - verse[n=2707]: Soe wie dat mitten lyue ergae
    - verse[n=2708]: Dat hij die ziele onfae,
    - verse[n=2709]: Die ghenadighe ende die soete,
    - verse[n=2710]: Dat hij haers ontfermen moete
    - verse[n=2711]: Ende hijse laet genesen.
    - verse[n=2712]: Die stat moet verloren wesen;
    - verse[n=2713]:
      - Derre en mach nyemant
      - 'verdynghen: '
    - verse[n=2714]: God en willes nyet ghehenghen.
    - verse[n=2715]: Hij wiltse te storen
    - verse[n=2716]:
      - Om dat ghij mich nyet en woudt
      - hoeren
    - verse[n=2717]: Noch gheyn van sijnen holden
    - verse[n=2718]: Die daer om bidden wolden.
    - verse[n=2719]: Daer om soe suldy sijn ghewes
    - verse[n=2720]: Dat die stat verdeylt es
    - verse[n=2721]: Doer der lude mesdaet.
    - verse[n=2722]: Daer teghen en es gheyn raet,
    - verse[n=2723]: Dat sall wael werden schijn;
    - verse[n=2724]: 'Sij moet ergherende sijn:'
    - verse[n=2725]: Went aen den doemels dach
    - verse[n=2726]: En verwynt sij nyet de gods slach",
    - verse[n=2727]: Sprack die heilighe priester.
    - verse[n=2728]: '"Sinte peter, mijn meyster,'
    - verse[n=2729]:
      - Hij heeft mich die gewalt
      - 'ghegheuen: '
    - verse[n=2730]: Wilt ghij keerstelike leuen
    - verse[n=2731]: Beide wijff ende man,
    - verse[n=2732]: Weme soe des god gan
    - verse[n=2733]: Dat hij mijns raets wille pleghen,
    - verse[n=2734]: Dien mach ich helpen ende weghen
    - verse[n=2735]: Ende dien mach ich verdynghen
    - verse[n=2736]: End voer gode brynghen;
    - verse[n=2737]: 'Des ben ich coene ende balt:'
    - verse[n=2738]: Allen die selue ghewalt
    - verse[n=2739]: Die sinte peter heeft van gode
    - verse[n=2740]: Die gheeft mich die gods bode
    - verse[n=2741]: Dat ich bonde ende ontbonde
    - verse[n=2742]: Mit sulken orkonde
    - verse[n=2743]: Als ich wale betoenen mach."
    - verse[n=2744]: Daer allen dat volck toe sach
    - verse[n=2745]: Den sloetel hij ontdeckte,
    - verse[n=2746]: Die hant hij vut reckte
    - verse[n=2747]: Soe hij hoechste mochte ghereyken.
    - verse[n=2748]:
      - '"Siet", sprack hi, "dit eest waer'
      - 'teyken, '
    - verse[n=2749]: Heeren ende vrouwen."
    - verse[n=2750]: Den slotel liet hij hon scouwen
    - verse[n=2751]: Van hiemelschen ghewerke
    - verse[n=2752]:
      - Te bijspele
      - ende
      - te ghemerke
    - verse[n=2753]: Die hoem sinte peter gaff
    - verse[n=2754]: Doen hij soechte sijn woert graff
    - verse[n=2755]: Te Romen, te sijnen huys.
    - verse[n=2756]: 'Doen sprack sinte Seruacius:'
    - verse[n=2757]: '"Voele lieue vriende mijn,'
    - verse[n=2758]: Deser reden suldi ghewes sijn."
    - verse[n=2759]: 'Daer nae sprack der ghetruwe bode:'
    - verse[n=2760]: '"Dat mich sinte peter van gode'
    - verse[n=2761]:
      - Gheboden heuet
      - ende
      - beuolen
    - verse[n=2762]: Dat sij uch allen onverhoelen,
    - verse[n=2763]: 'Mannen ende wijuen:'
    - verse[n=2764]: 'Ich en mach hier nyet blyuen:'
    - verse[n=2765]: God en wilt mich hier nyet laten.
    - verse[n=2766]: Ich moet varen mijnre straten -
    - verse[n=2767]: Sprack die goede sinte Seruaes -
    - verse[n=2768]: Triecht, daer ich hier voermals was,
    - verse[n=2769]: Te mijnre armer cellen.
    - verse[n=2770]: Mit mijnen mede ghesellen
    - verse[n=2771]: Sal ich daer waert wenden
    - verse[n=2772]: Ende al daer sal ich eynden
    - verse[n=2773]: Ende verwandelen dit leuen.
    - verse[n=2774]:
      - Dan sall mijn lichame werden
      - ghegeuen
    - verse[n=2775]: Mijnre moeder weder, der eerden,
    - verse[n=2776]: Ende ich sall daer verhoecht werden."
    - verse[n=2777]: Noch sprack euer die gods druyt
    - verse[n=2778]: 'Totten luden ouer luyt:'
    - verse[n=2779]: '"Mijne voele lieue luyde,'
    - verse[n=2780]: Ghij en syet mich achter huyde
    - verse[n=2781]: In deser tijt nommermeer."
    - verse[n=2782]: 'Doe weynden sij voele seer:'
    - verse[n=2783]: Groet yamer doen daer was
    - verse[n=2784]: Doen die heilighe sinte Seruaes
    - verse[n=2785]: Die vreyselike mare
    - verse[n=2786]: Seide alsoe openbare
    - verse[n=2787]: Den luden alle ghemeyne;
    - verse[n=2788]:
      - Doen was daer rouwe
      - ende
      - weynen
    - verse[n=2789]:
      - Ende
      - schreyen
      - ende
      - claghen
    - verse[n=2790]: Suchten ende hantslaghen;
    - verse[n=2791]: Mit rouwen quelden sij haer lijff.
    - verse[n=2792]: Daer en mochte man noch wijff
    - verse[n=2793]: Gheynre maten ghepleghen.
    - verse[n=2794]: Daer vielen die tranen als reghen
    - verse[n=2795]: Vut haren ougen ane dat gewaet.
    - verse[n=2796]: Des en was doe ander raet,
    - verse[n=2797]: Sij moesten weynen doer die noet
    - verse[n=2798]: Want sij ontsaghen die doot
    - verse[n=2799]: Die voele vreyselike es.
    - verse[n=2800]: Des waren sij alle ghewes
    - verse[n=2801]: Dat sij nyet en mochten ghenesen
    - verse[n=2802]:
      - Ende
      - dat haer stat te stoert solde wesen
    - verse[n=2803]: Ommermeer sonder eynde
    - verse[n=2804]: Doer der lude sonde.
    - verse[n=2805]: Ich wane in alle eertrike
    - verse[n=2806]: Des groten yamers ghelike
    - verse[n=2807]: Nye man en sach, dat daer was.
    - verse[n=2808]: Seer weynde sinte Seruaes
    - verse[n=2809]:
      - Ende
      - allen die daer waren
    - verse[n=2810]: Moesten soe mesbaren,
    - verse[n=2811]: Die rike mitten armen,
    - verse[n=2812]: Dat gode mochte ontfermen
    - verse[n=2813]: Ende der maghet sinte marien.
    - verse[n=2814]:
      - Soe groetelijck was haer
      - schreyen
    - verse[n=2815]: Dat haer gheruecht voer gode quam
    - verse[n=2816]: Ende hijt ghenadelike vernam
    - verse[n=2817]: Vanden gheenen dies hadden rouwe
    - verse[n=2818]: Mit luterliken trouwen.
    - verse[n=2819]: Doent ouch soe voele gestillet was
    - verse[n=2820]: Dat spreken mochte sinte Seruaes
    - verse[n=2821]:
      - Ende
      - men hem hoeren mochte
    - verse[n=2822]: Ende dat hoem tijt dochte
    - verse[n=2823]: Hij sprack tot synen yongheren,
    - verse[n=2824]: Den rouwighen van tongheren.
    - verse[n=2825]: 'Hij sprack: "voele lieue vriende mijn,'
    - verse[n=2826]: En latet uch nyet leyt sijn
    - verse[n=2827]: Des ich uch bidde doer goet
    - verse[n=2828]: Dat ich ouch wille dat ghij doet
    - verse[n=2829]: Doer vrs selfs salicheit
    - verse[n=2830]: Ende doer alle den arbeit
    - verse[n=2831]: Den ich doer uch ye ghedede,
    - verse[n=2832]: Soe doet mich nu eyne bede."
    - verse[n=2833]: Doen sij dit van hem hoerden
    - verse[n=2834]:
      - Sij konden cume
      - gheandworden
    - verse[n=2835]:
      - Van yamer
      - ende
      - van rouwen
    - verse[n=2836]: Sinte Seruaes, den ghetrouwen,
    - verse[n=2837]: Den gods onderdanen;
    - verse[n=2838]: Maer mit heyten tranen
    - verse[n=2839]: Die vut haren oughen vielen neder
    - verse[n=2840]: Soe antwoerden sij hem weder.
    - verse[n=2841]: 'Doen sprack dat rouwighe diet:'
    - verse[n=2842]: '"Heer, du en salste ons bidden nyet.'
    - verse[n=2843]: Ghebiede dat dijn wille es
    - verse[n=2844]: Soe helpen wij dich alle des",
    - verse[n=2845]: Spraken sij doen ouerluyt.
    - verse[n=2846]: 'Doen antworde hon die gods druyt:'
    - verse[n=2847]: '"Ich bidde uch doer den gods sone'
    - verse[n=2848]: Dat ghij gherne moghet doen
    - verse[n=2849]: 'Doer den ewighe roem:'
    - verse[n=2850]: Dat voele werdighe heylichdoem
    - verse[n=2851]: Dat hij is in deser stat -
    - verse[n=2852]: Want ich uch nye soe voele en bat -
    - verse[n=2853]: Dat laet mich voeren hynne
    - verse[n=2854]: Doer die godes mynne
    - verse[n=2855]: Dat dat behouden blyue -
    - verse[n=2856]: Dat uch in desen lyue
    - verse[n=2857]: Ende ter zielen moet vromen -
    - verse[n=2858]: Off die hunnen der comen
    - verse[n=2859]: Dat sijs nyet en venden
    - verse[n=2860]: 'Ende gode daer ane nyet en scenden:'
    - verse[n=2861]: Helpt mich dat icht behoude."
    - verse[n=2862]: Doen spraken ionghe ende oude,
    - verse[n=2863]: 'Beide mynder ende meere:'
    - verse[n=2864]: '"Heilighe busscop, lieue heere,'
    - verse[n=2865]: 'Dat dijn wille is, dat doe:'
    - verse[n=2866]: Daer helpen wij dich alle toe."
    - verse[n=2867]: Doen aldus die heilighe man
    - verse[n=2868]: Den orloff van hon ghewan,
    - verse[n=2869]: Aen die van tongheren der stat,
    - verse[n=2870]: Dat sij hon daden dat hij hon bat
    - verse[n=2871]: Ende sij hem woerden gehoersam -
    - verse[n=2872]: Dat heilichdom hij doen nam,
    - verse[n=2873]: Dat werdighe ghebeyne
    - verse[n=2874]: Vanden busscoppen reyne
    - verse[n=2875]: 'Die daer beuoren waren:'
    - verse[n=2876]: Rechte leeraren,
    - verse[n=2877]: Die heilige ende die werde,
    - verse[n=2878]: Die daer laghen inder eerden,
    - verse[n=2879]: Die nam die godes holde;
    - verse[n=2880]:
      - Ende
      - ouch die daer in golde
    - verse[n=2881]: Ende in syluer waren beslaghen,
    - verse[n=2882]: 'Die deder alle danne draghen:'
    - verse[n=2883]: Den heiligen busscop sinte valentijn,
    - verse[n=2884]: Sinte nauijt ende sinte Seuerijn,
    - verse[n=2885]: Sinte metropole, sinte marcelle
    - verse[n=2886]: Sinte florente, haer gheselle,
    - verse[n=2887]: Ende eynen sinte martijne
    - verse[n=2888]: Ende eynen sinte maximijne
    - verse[n=2889]: Ende ander duyrbaer heylichdome
    - verse[n=2890]: Dat hij daer vant inden doeme
    - verse[n=2891]: Des ontellike voele was,
    - verse[n=2892]: Dat nam die goede sinte Seruaes;
    - verse[n=2893]: Crucen ende zierheit
    - verse[n=2894]: Ende alsoe ghedane rijcheit
    - verse[n=2895]: Als ten busscopdome ghetam,
    - verse[n=2896]: Mit orloue hij dat mit hem nam.
    - verse[n=2897]: Doen sinte Seruaes die werde
    - verse[n=2898]: Mit allen sijnen gheuerde
    - verse[n=2899]: Van tongheren keerde
    - verse[n=2900]: Den ghewaren god hij eerde
    - verse[n=2901]: 'Den hij almechtich kande:'
    - verse[n=2902]: Hij hoeff op sijne hande
    - verse[n=2903]: 'Ende sprack: heer heylant,'
    - verse[n=2904]: Du sandes mich hier int lant;
    - verse[n=2905]: Des en berouwede ich mich nye.
    - verse[n=2906]: Du haddes mich beuolen hij
    - verse[n=2907]: Dit busdome, des ich hij plach,
    - verse[n=2908]: Dat ich beschermen nyet en mach
    - verse[n=2909]: Ende moet dijn ghebodt dolen
    - verse[n=2910]: Dattu mich hij haddes beuolen.
    - verse[n=2911]: Ghewalt ende lude
    - verse[n=2912]: Die beuelen ich dich hude
    - verse[n=2913]: Op dijne genade in dijne ghewalt.
    - verse[n=2914]: Du wetes wattu doen salt.
    - verse[n=2915]: Dat dijn wille sij dat doe.
    - verse[n=2916]: 'Ende keer dijne ghenade daer toe:'
    - verse[n=2917]: Neeme die zielen in dijnen vrede.
    - verse[n=2918]: Sus yamerlike was sijne rede.
    - verse[n=2919]: Doen des ander raet en was
    - verse[n=2920]: Ende der goede sinte Seruaes
    - verse[n=2921]: Moeste varen van danne,
    - verse[n=2922]: Van wijuen ende van manne
    - verse[n=2923]: Waert daer der rouwe voele groot -
    - verse[n=2924]: Des hon nyet en verdroot -
    - verse[n=2925]: Ende weynden voele seer
    - verse[n=2926]:
      - Ende
      - 'spraken: "vader ende heer,'
    - verse[n=2927]: Ontferme dich dijnre kinden
    - verse[n=2928]: Die hier blyuen in ellenden
    - verse[n=2929]: Wat douch ons onse leuen
    - verse[n=2930]: Sent dat du ons wilste begheuen.
    - verse[n=2931]: Wij stonden alle te dijnen ghebode."
    - verse[n=2932]: Haer hande hoeuen sij op te gode
    - verse[n=2933]: Ghenade sij hem baden -
    - verse[n=2934]: Datse doen te spade daden -
    - verse[n=2935]: Sij schruwen ende sij riepen,
    - verse[n=2936]: Nae sinte Seruase sij liepen
    - verse[n=2937]: In beyden sijden teghen
    - verse[n=2938]: Beide in straten ende in weghen;
    - verse[n=2939]: Die ouden mitten ionghen
    - verse[n=2940]: Aen hoem sij vaste dronghen;
    - verse[n=2941]: All dae sijne ghevynghen
    - verse[n=2942]: Aen hoem sij vaste hynghen
    - verse[n=2943]: Ende kusten sijne ghewant
    - verse[n=2944]: Sijne voete ende sijne hant,
    - verse[n=2945]: Sij hieldenen mitten beynen.
    - verse[n=2946]: Groetlijck was haer weynen
    - verse[n=2947]: Dat doch al te vergheefs was
    - verse[n=2948]: Want der goede sinte Seruaes
    - verse[n=2949]: Moest varen sijnre straten;
    - verse[n=2950]: Des en mocht hij nyet laten
    - verse[n=2951]:
      - Noch doer haer weynen noch doer haer
      - 'clagen. '
    - verse[n=2952]: Dat heyldom dede hij danne draghen
    - verse[n=2953]:
      - Ende
      - dat ornament dat hij daer vant
    - verse[n=2954]: Ende sijn ghegherwe ende sijn ghewant
    - verse[n=2955]: Daer hij mede woude werden
    - verse[n=2956]: Bestadet toe der eerden.
    - verse[n=2957]: Hij keerde doe danne balde.
    - verse[n=2958]:
      - Des waren ionghe
      - ende
      - alde
    - verse[n=2959]: Rouwich ende verbolghen
    - verse[n=2960]: Die hoem nyet en mochten volghen.
    - verse[n=2961]: Die crancke ghebuere
    - verse[n=2962]: Die clommen op die muere
    - verse[n=2963]:
      - Ende
      - op die hoeghe toerne
    - verse[n=2964]: Des sijnen saghen gherne.
    - verse[n=2965]: Ende die heilighe sinte Seruaes
    - verse[n=2966]: Ghinck tot dat hij moede was.
    - verse[n=2967]: Soe quam hij teynre scoenre stede
    - verse[n=2968]: Daer hem god groet eer dede
    - verse[n=2969]: Diet wale vermochte te doen.
    - verse[n=2970]: Die heilige man hij wolde roen,
    - verse[n=2971]: 'Die gewarighe gods holde:'
    - verse[n=2972]: All daer hij sitten solde
    - verse[n=2973]: Sint seruaes die werde,
    - verse[n=2974]: Doen hueff sich op die eerde
    - verse[n=2975]: Teghen heme wel hoe.
    - verse[n=2976]: Des waren herde vroe
    - verse[n=2977]: Alle sijne vaert ghenote.
    - verse[n=2978]: Doer dat wonder groet
    - verse[n=2979]:
      - Vervroude sich sinte seruaes mit
      - namen
    - verse[n=2980]: Ende die andere alle te samen
    - verse[n=2981]: Leeken ende papen
    - verse[n=2982]: Want die eerde waart ghescapen
    - verse[n=2983]: Recht als eyn bedde
    - verse[n=2984]: 'Dat men ghemaect hedde:'
    - verse[n=2985]: Gods cracht men daer sach.
    - verse[n=2986]: Doen sinte Seruaes daer op lach,
    - verse[n=2987]: Die heilighe ende die gheeerde,
    - verse[n=2988]: Daer hij sijn hoft keerde
    - verse[n=2989]: Daer hoechde sich die wase,
    - verse[n=2990]: Die ressche mitten grase,
    - verse[n=2991]: Als oft eyn poelwe weer
    - verse[n=2992]: Daer sinte Seruaes die heer
    - verse[n=2993]: Sijn houft aen leende,
    - verse[n=2994]: Den god ghenade sende.
    - verse[n=2995]: Aen die ghehoechde eerde
    - verse[n=2996]: Daer sinte Seruaes die weerde
    - verse[n=2997]: Sijne raste ane nam -
    - verse[n=2998]: Van gods ghenaden dattet quam -
    - verse[n=2999]: Daer wiessen bloemen ende gras
    - verse[n=3000]: Wie wale dattet wynter was.
    - verse[n=3001]:
      - 'Daeromme '
      - sprack der goids druyt
    - verse[n=3002]: 'Totten luden ouer luyt:'
    - verse[n=3003]: '"Alle lieue vrient mijn,'
    - verse[n=3004]: Men mach gherne onderdaen sijn
    - verse[n=3005]: Onsen heere gode hier bouen
    - verse[n=3006]: Want hij is wale te louen,
    - verse[n=3007]: Die gheweldighe ende die gherechte,
    - verse[n=3008]: Die sijne arme knechte
    - verse[n=3009]: Bereydet ende versiet
    - verse[n=3010]: Dat hoem sulck goet van hem gheschiet,
    - verse[n=3011]: Dat hij hon gheuet sulck ghemack."
    - verse[n=3012]: 'Van reynen herten hij dat sprack:'
    - verse[n=3013]:
      - '"God hi is ghenadich'
      - ende
      - 'goet:'
    - verse[n=3014]: Die hoem lieuen dienst doet
    - verse[n=3015]: Het wordet hem wale vergouden
    - verse[n=3016]: Hij gheuet sijnen houden
    - verse[n=3017]: Die vroude nae den rouwe;
    - verse[n=3018]: Die hem sijn ghetrouwe
    - verse[n=3019]: die ghenyeten sijnre guede;
    - verse[n=3020]: Nae haren armoede
    - verse[n=3021]: Gheeft hij hon die rijcheit
    - verse[n=3022]:
      - Ende
      - ghemaeck nae den arbeyt."
    - verse[n=3023]: 'Daer nae sprack der heilige man:'
    - verse[n=3024]: '"Die salighe, diet ghemercken can!'
    - verse[n=3025]: Men mach in menghen synnen
    - verse[n=3026]: Gods heerscapie bekennen
    - verse[n=3027]: Sijne genade ende sijne gewalt.
    - verse[n=3028]: Ghij siet wale wie der wynter kalt
    - verse[n=3029]: Die eerde bevroret
    - verse[n=3030]:
      - Ende
      - haer vrocht te storet
    - verse[n=3031]: Ende te wryuet ende verkeert,
    - verse[n=3032]:
      - Ende
      - als hij dan henne veert
    - verse[n=3033]:
      - Ende
      - der somer aen gheyt
    - verse[n=3034]: Dien alle die werelt gherne ontfeyt
    - verse[n=3035]: Ende daer toe alle creatueren
    - verse[n=3036]: Eyn yegelijck nae sijnre natueren
    - verse[n=3037]:
      - Verhoghen sich
      - ende
      - verurouwen.
    - verse[n=3038]: Allen die gode ghetrouwen
    - verse[n=3039]: Ende doer hem lijden arbeit
    - verse[n=3040]: Dien gheeft hij grote rijcheit,
    - verse[n=3041]: Woninghe in hiemelrijck
    - verse[n=3042]: Ende vroude ewelijck
    - verse[n=3043]:
      - Die
      - 'ommer '
      - 'sonder eynde duert:'
    - verse[n=3044]: Hi is sot die des nyet en gheert."
    - verse[n=3045]: Als der heer dit ghesprack
    - verse[n=3046]: Doen lach hi neder doer ghemack.
    - verse[n=3047]: 'Hi en ruste doch nyet langhe dae:'
    - verse[n=3048]: Te triecht keerde hij daer nae.
    - verse[n=3049]: Heme volchde eyn grote scare
    - verse[n=3050]: Die doer goet waren comen dare,
    - verse[n=3051]:
      - Maer die valsche
      - ende
      - die bose
    - verse[n=3052]: Die doer spot roekelose
    - verse[n=3053]: Van tongheren mede liepen
    - verse[n=3054]:
      - Die bleuen ligghen
      - ende
      - sliepen
    - verse[n=3055]: Soe langhe went sijnt Seruaes
    - verse[n=3056]: Alsoe verre van hon was
    - verse[n=3057]: Dat si en wisten waer hij quam.
    - verse[n=3058]: Sij waren onghehoersam,
    - verse[n=3059]: Dat ongheloeuighe diet;
    - verse[n=3060]: Derre en roechte hij nyet
    - verse[n=3061]: Sinte Seruaes die weerde.
    - verse[n=3062]: Die stat ende die eerde
    - verse[n=3063]: Die daer was woerden soe hoe,
    - verse[n=3064]: Die is ye sent noch alsoe
    - verse[n=3065]: Als men wale ghesien mach,
    - verse[n=3066]:
      - Ende
      - sall bis ane den domesdach
    - verse[n=3067]: Wesen ledich ende vry.
    - verse[n=3068]: Daer en woent nyemant by
    - verse[n=3069]: Die sij eere off seye
    - verse[n=3070]: 'Off sichte offte meye:'
    - verse[n=3071]: Doer goet laten sij dat.
    - verse[n=3072]: Eerde mense noch bat
    - verse[n=3073]: 'Het weer seer wael gedoen:'
    - verse[n=3074]: Daer mochte wale eyn kerke stoen.
    - verse[n=3075]: Doen der goede sinte Seruaes
    - verse[n=3076]: Te triecht aldus comen was
    - verse[n=3077]: Ende hadde theylichdom daer bracht -
    - verse[n=3078]: Hi was voele wale bedacht -
    - verse[n=3079]: Eyne crocht dede hij werken
    - verse[n=3080]: Inder ghewijeder kerken
    - verse[n=3081]: Als hem von god quam der sen.
    - verse[n=3082]: Dat heyldom leechde hij daer in
    - verse[n=3083]: Daert herde wale behalden was.
    - verse[n=3084]: Dat berichte alle sinte Seruaes,
    - verse[n=3085]: Die gods ghebenediede.
    - verse[n=3086]: Daer nae in corten tijde
    - verse[n=3087]: Van gods weghen hij vernam
    - verse[n=3088]: Dat dat eynde sijns leuens quam.
    - verse[n=3089]: Dat keerde hij in gheduldicheit
    - verse[n=3090]: Want hem god voer sijne arbeit
    - verse[n=3091]: Den goeden loen soude gheuen
    - verse[n=3092]: Ende hij dit ellendich leuen
    - verse[n=3093]: Cortelijk verwandelen soude.
    - verse[n=3094]: Dat ontboet hij dien hij woude.
    - verse[n=3095]:
      - Doent sijne vriende
      - vernamen
    - verse[n=3096]: Tot heme dat sij doen quamen,
    - verse[n=3097]:
      - Die gods dyenaer
      - ende
      - sijne knechte,
    - verse[n=3098]: Des seluen daechs rechte
    - verse[n=3099]: Doen der gods holde
    - verse[n=3100]: Den loen ontfanghen soude
    - verse[n=3101]: Die heme in hiemelrijck was ghereyt.
    - verse[n=3102]: Sijnen lichameliken arbeit
    - verse[n=3103]: En doerste hij doen claghen nyet.
    - verse[n=3104]:
      - Die lude leerde hij
      - ende
      - beriett
    - verse[n=3105]: Vele ghetruwelike
    - verse[n=3106]: Wie sij goids rijke
    - verse[n=3107]: Souden moghen erweruen
    - verse[n=3108]: Ende haer ziele gheeruen
    - verse[n=3109]: In dat ewighe ghemack.
    - verse[n=3110]:
      - Doen hij dus predicte
      - ende
      - sprack
    - verse[n=3111]: Daer was groot ghedranck;
    - verse[n=3112]:
      - Ende
      - als hij die misse ghesanck
    - verse[n=3113]: Ter eeren den almechtighen gode
    - verse[n=3114]: Doen stont der enghel, sijn bode,
    - verse[n=3115]: In denen seluen tijde
    - verse[n=3116]: Beneuen sijnre sijden
    - verse[n=3117]: Tot sijnre rechter hant
    - verse[n=3118]: Ende maecte hem sijn eynde bekant
    - verse[n=3119]: Dat hij wijseliken vernam.
    - verse[n=3120]: Van gods ghenaden hem dat quam.
    - verse[n=3121]: 'Hij was gheystelijck bedacht:'
    - verse[n=3122]: Die vroude vermeerde sijne macht,
    - verse[n=3123]: Sijns rouwen hij vergat,
    - verse[n=3124]: Sijne woerde luden des te bat,
    - verse[n=3125]: Van gode sprack hij scone
    - verse[n=3126]: Den dach bis aen die noene.
    - verse[n=3127]: Des sij god ghebenediet.
    - verse[n=3128]: Recht aen der seluer tijt
    - verse[n=3129]: Dat god aen den cruce verschiet -
    - verse[n=3130]: Als men in sijne hystorie siet -
    - verse[n=3131]: Soe verschiet die heilige man,
    - verse[n=3132]: Als ich uch wale gesegghen can
    - verse[n=3133]: 'Ende icht ouch wale betughen mach:'
    - verse[n=3134]: Te meye op den derthinsten dach
    - verse[n=3135]: Soe verschiet die goids gheeerde;
    - verse[n=3136]: Toten ghewarighen gode hi keerde
    - verse[n=3137]: Herte, oughen ende moet.
    - verse[n=3138]: Reyne, kuyssche ende goet
    - verse[n=3139]: Nam die heilighe man.
    - verse[n=3140]:
      - Te triecht vanden hiemel
      - quam
    - verse[n=3141]: Eyn liecht alsoe ontellike claer
    - verse[n=3142]: Als oft eyn blyxem waer,
    - verse[n=3143]: Alsoe ouer wonnentlijch,
    - verse[n=3144]: Doen hij voer te hiemelrijch
    - verse[n=3145]: 'Die ziele die des werdich was:'
    - verse[n=3146]: Doen waert versaedt sinte Seruaes
    - verse[n=3147]: Van dies sijn herte ye gheerde.
    - verse[n=3148]: Dat hiemelsche liecht dat werde
    - verse[n=3149]: Wale drie vren vanden daghe.
    - verse[n=3150]: Daer was vroude ende claghe.
    - verse[n=3151]: Die sieken die dat vernamen,
    - verse[n=3152]: Die doer goetdoen daer quamen,
    - verse[n=3153]: Die vonden daer hulpe ende troost
    - verse[n=3154]: Ende woerden alle verloest
    - verse[n=3155]: Alle des ouels; dat was waer,
    - verse[n=3156]: Dat ich derr segghen openbaer
    - verse[n=3157]: Want ich wale die waerheit weyt
    - verse[n=3158]: Dat ichs ghetughe hebbe ghereyt.
    - verse[n=3159]: Doen der goede sinte Seruaes
    - verse[n=3160]: Van eertrike dus gescheiden was
    - verse[n=3161]: Mitten liechte clare,
    - verse[n=3162]: Sijne vriende die daer waren
    - verse[n=3163]: Versament in goids namen
    - verse[n=3164]: Die hielden sijnen lichame,
    - verse[n=3165]: Den heilighen ende den werden,
    - verse[n=3166]: Seuen daghe bouen der eerden
    - verse[n=3167]: Ende groeuenten ane den achden dach.
    - verse[n=3168]: Voele scone teyken men daer sach,
    - verse[n=3169]: Voele duere gauen men dae gaff
    - verse[n=3170]: Doen hij gheleecht waert in sijn graff,
    - verse[n=3171]: Die heilighe ende die reyne,
    - verse[n=3172]: Ende by hem dat ghebeyne
    - verse[n=3173]: Dat hij van Tongheren bracht.
    - verse[n=3174]: God sijns wale bedacht.
    - verse[n=3175]: 'Ende sijnre ghesellen:'
    - verse[n=3176]: Eyn duere decksele van pellen
    - verse[n=3177]: Leechde der enghel ouer hon
    - verse[n=3178]: Dat was eyn teyken, ichs seker ben,
    - verse[n=3179]: Sijns groten gheystelijckes leuen
    - verse[n=3180]: Dat hij daer om dus was verheuen.
    - verse[n=3181]: Die teyken waren loefsam.
    - verse[n=3182]: Doen men die meer vernam
    - verse[n=3183]: Doen quamen voele lude daer
    - verse[n=3184]: Menghe heerlike scaer,
    - verse[n=3185]: Doer ghenade ende doer goet
    - verse[n=3186]: Als het huden daechs noch doet.
    - verse[n=3187]: Alle die des gheroechten
    - verse[n=3188]: Dat sij daer ghenade soechten
    - verse[n=3189]: Ghenade sij daer vonden.
    - verse[n=3190]: Daer dede god inden stonden
    - verse[n=3191]:
      - Mennich teyken
      - ende
      - 'ouch sent:'
    - verse[n=3192]: Waren sij stomp off blent
    - verse[n=3193]: Off douff, sieck off lam,
    - verse[n=3194]:
      - Soe wie dat doen daer
      - quam
    - verse[n=3195]: Mit goeden gantsen gheloeue,
    - verse[n=3196]: Rasende end doeue,
    - verse[n=3197]: Die quamen by sinte Seruaes graff -
    - verse[n=3198]: God hon haer ghesonde gaff,
    - verse[n=3199]: Die alsoe waren beraden
    - verse[n=3200]: Dat sijs mit trouwen baden.
    - verse[n=3201]:
      - Salich was sijn eynde ende sijn
      - 'leuen. '
    - verse[n=3202]: Bidden wij god dat hij ons gheuen
    - verse[n=3203]: Sulke gracie ende sulke lere -
    - verse[n=3204]: Die den heilighen predickere
    - verse[n=3205]: Seruacium hier sande
    - verse[n=3206]: Van iherusalem vuten heiligen lande
    - verse[n=3207]: Sinen volck in lutteringhen -
    - verse[n=3208]: Dat hij des wille ghehinghen -
    - verse[n=3209]: Want der goede sinte Seruaes
    - verse[n=3210]: Sijn neue ende dienstman was
    - verse[n=3211]: Ende ons heeren reyne bode -
    - verse[n=3212]: Dat hij onse voerspreke sij voer gode,
    - verse[n=3213]: Den Coninck van hiemelrike,
    - verse[n=3214]: Dat hij ons ghenadelike
    - verse[n=3215]:
      - Bedencken wille
      - ende
      - bescouwen
    - verse[n=3216]: Dat wij sinte Seruaes trouwen
    - verse[n=3217]: Soe voele ghenyeten moeten
    - verse[n=3218]: Ende onse sonden soe gheboeten
    - verse[n=3219]:
      - Ende
      - alsoe beteren onse leuen
    - verse[n=3220]: Dat ons god moet gheuen
    - verse[n=3221]: Sijne hulde ende sijn rike
    - verse[n=3222]: Ende vroude ewelike
    - verse[n=3223]: Mit sijnen ghehoersamen.
    - verse[n=3224]: Dat gheschie ons allen! Amen!
    - verse[n=3225]: Nu bidden wij den reynen bode,
    - verse[n=3226]: Sinte seruaes, dat hij te gode
    - verse[n=3227]: Wille bidden ynnentlike
    - verse[n=3228]: Voer sijnen dyenaer heynrike
    - verse[n=3229]: Die sijn leuen in Rymen dichte
    - verse[n=3230]: Ende den sen alsoe verlichte
    - verse[n=3231]: Ende den leeken luden leerde
    - verse[n=3232]:
      - Ende
      - gode daer mede eerde -
    - verse[n=3233]: Dien hij teynen heer hadde vercoren
    - verse[n=3234]: 'Menghen dach daer beuoren:'
    - verse[n=3235]: Daer om dat hijt te lieuer dede;
    - verse[n=3236]:
      - Ende
      - ouch doer der Gravinnen bede
    - verse[n=3237]: Van loen, sijnre lieuer vrouwen,
    - verse[n=3238]: Dies hoem bat mit trouwen
    - verse[n=3239]: Doer mynne wat des luste haer;
    - verse[n=3240]: Ende her hessel der Custenaer
    - verse[n=3241]: Dies heme vliteliken bat
    - verse[n=3242]: Ende sinte Seruaes houft stat
    - verse[n=3243]: Zyerde ende eernsteliken eerde
    - verse[n=3244]: Ende sijnen sen daer toe keerde
    - verse[n=3245]: Soe hijt best mochte ghedoen.
    - verse[n=3246]: Nu loens hoem der gods soen,
    - verse[n=3247]: Alle dies hem baden
    - verse[n=3248]:
      - Ende
      - hulpe daer toe daden,
    - verse[n=3249]: Ende allen dient lieff was
    - verse[n=3250]: Dien moet god ende sinte seruaes
    - verse[n=3251]: Verloessen ende ontbenden
    - verse[n=3252]: Van allen haren sonden
    - verse[n=3253]:
      - Ende
      - moet hare zielen gheuen
    - verse[n=3254]: Ruste ende ewich leuen. Amen.
  - book[n=2]:
    - foreign[lg=nld-Latn]: Tweede boek
    - verse[n=1]: Hebdi nu wale vernomen
    - verse[n=2]:
      - Wie der heer is triecht
      - 'comen, '
    - verse[n=3]: Die heilige sinte Seruaes,
    - verse[n=4]:
      - Ende
      - wie gedaen sijn
      - leuen
      - was
    - verse[n=5]:
      - Ende
      - wie dat hi eyn eynde nam,
    - verse[n=6]: Nu verneemt wiet daer nae quam.
    - verse[n=7]: Doen dat gheschiet was altehant,
    - verse[n=8]: Die hunen voeren doer die lant
    - verse[n=9]: Mit heercracht alsoe beraden
    - verse[n=10]: Dat sij groten scade daden.
    - verse[n=11]: Attila ende die sijne
    - verse[n=12]: Sij besatten agrippijne
    - verse[n=13]: Dat Collen sent ghenant waert.
    - verse[n=14]: Doen quamen daer ane der vaert
    - verse[n=15]: Die Elfdusent meechde
    - verse[n=16]: Die god daer gheweechde.
    - verse[n=17]: Die versloeghense alle ghemeyne,
    - verse[n=18]: Sij en spaerdenter egheyne,
    - verse[n=19]: Allen dat sij daer vonden.
    - verse[n=20]:
      - Sij te stoerden ouch nae dien
      - stonden
    - verse[n=21]: Tongheren, die meere.
    - verse[n=22]: Wie rijck dat sij weere,
    - verse[n=23]:
      - Sij moeste
      - 'ommer '
      - verstuert
      - 'wesen. '
    - verse[n=24]: Sij en lieten nyemant ghenesen
    - verse[n=25]: Der keersten die sy vynghen;
    - verse[n=26]: Groot jamer sij beghinghen
    - verse[n=27]: Ane wijue ende ane manne.
    - verse[n=28]: Te metze voeren sij van danne
    - verse[n=29]: Soe sijs best consten gheramen.
    - verse[n=30]: Te metze sij doen quamen
    - verse[n=31]: Die coninck mit sijnen knechten
    - verse[n=32]: Opten paeschauont rechte.
    - verse[n=33]: Metze dat sij doen besaten.
    - verse[n=34]:
      - Des ontsaghen sij sich
      - vtermaten
    - verse[n=35]: Die daer waren bynnen.
    - verse[n=36]:
      - Sij en mochtens doch nijet
      - 'ghewynnen, '
    - verse[n=37]: Des heydenen Conincks holden
    - verse[n=38]: Wie gherne dat sij wolden.
    - verse[n=39]: Wennen die heerlike veste.
    - verse[n=40]: Doen bedachten sij sich int leste,
    - verse[n=41]: 'Doen hon des leghers verdroet:'
    - verse[n=42]: Des was haer torne voele groot
    - verse[n=43]:
      - Beide vroech
      - ende
      - spade
    - verse[n=44]: Sij woerden des te rade
    - verse[n=45]: Dat sij rumen wolden.
    - verse[n=46]: Doen sij danne varen solden
    - verse[n=47]: Die ouele nae ghebeuren
    - verse[n=48]: Doen vielen der stat mueren,
    - verse[n=49]: Poerten ende toerne.
    - verse[n=50]: Dat saghen die hunen gherne.
    - verse[n=51]: Doen die muere laghen ter neder
    - verse[n=52]: Doe en sat sich daer nyement weder,
    - verse[n=53]: Egheyn keersten, ter weere.
    - verse[n=54]: Doen voer dat heyden heere
    - verse[n=55]: In die stat balde
    - verse[n=56]:
      - Ende
      - sloeghen jonghe
      - ende
      - alde.
    - verse[n=57]: Doen sij ghewonnen die ouerhant
    - verse[n=58]: Daer en bleyff nyet onuerbrant
    - verse[n=59]: 'Sonder sinte steffens huys:'
    - verse[n=60]: Dat behoede seluer jhesus
    - verse[n=61]: Want sinte stephanus bloet
    - verse[n=62]: Was daer bynnen behoet
    - verse[n=63]: Ter eeren sinte Steffaen.
    - verse[n=64]: Men sachen opten choer staen
    - verse[n=65]: Daer hi tfuyr werde
    - verse[n=66]:
      - Ende
      - den choer daer mit gheneerde.
    - verse[n=67]: Doen metze dus verstoert waert
    - verse[n=68]: Te riemes namen sij haer vaert.
    - verse[n=69]: Sij woesten dat hon was gheleghen;
    - verse[n=70]: Wat sijs vonden onderweghen
    - verse[n=71]: Dat roufden sij ende namen.
    - verse[n=72]: Doen sij te riemes quamen
    - verse[n=73]: Toe den seluen stonden
    - verse[n=74]: Den duuel sij daer vonden
    - verse[n=75]: Die ghenant is sathan.
    - verse[n=76]: Dien saghen sij op die porte staen.
    - verse[n=77]: Der hunen hij daer beyde,
    - verse[n=78]: In die stat hijse leyde
    - verse[n=79]: Te dien seluen stonden.
    - verse[n=80]: Sij versloeghent all dat sij daer vonden
    - verse[n=81]: Man, wijff ende kint,
    - verse[n=82]: Sij en spaerden nyemant sent
    - verse[n=83]: Want haer wille voert ghinck.
    - verse[n=84]: Die martilie van hon ontfinck
    - verse[n=85]: Die heilighe Sinte Nychaes
    - verse[n=86]: Die doen daer busscop was
    - verse[n=87]:
      - Ende
      - eyne maghet, hiet entropia,
    - verse[n=88]: Die waert mit hoem verslaghen dae.
    - verse[n=89]:
      - Doen sij dae den seghe
      - namen
    - verse[n=90]:
      - Te troys sij daer nae
      - 'quamen. '
    - verse[n=91]: Doen sij daer quamen voren
    - verse[n=92]: Doen stont daer bouen den mueren
    - verse[n=93]: Die busscop sinte lupus,
    - verse[n=94]: Bouen die porte in eyn waeckhuys.
    - verse[n=95]: Doen Attila daer toe reyt
    - verse[n=96]: Ghewapent mit scaren breyt,
    - verse[n=97]: Mit scaren ongherechten,
    - verse[n=98]: Die den gods knechten
    - verse[n=99]: Daden mennich onghemach -
    - verse[n=100]: Lupus den coninck toe sprach
    - verse[n=101]: 'Den ouelen manne toe:'
    - verse[n=102]: Heer wat koninck bistu
    - verse[n=103]: Dattu die keerstene vaes
    - verse[n=104]: Ende vanghes ende slaes
    - verse[n=105]: Ende soe te woestes onse lant?
    - verse[n=106]: 'Doen antwoerde die coninck te hant:'
    - verse[n=107]: '"Ich ben attila, gods vleghel,'
    - verse[n=108]: Ende sijn gheysel end sleghel.
    - verse[n=109]: Wie bistu? Waer toe vraechs duys?"
    - verse[n=110]: Doen antworde hem sinte lupus,
    - verse[n=111]:
      - Eyn heylich busscop
      - ende
      - gherecht,
    - verse[n=112]: 'Hij sprack: "ich ben eyn gods knecht'
    - verse[n=113]: Ende ben ihesum onderdaen."
    - verse[n=114]: '"Soe mocht dich wale mijne gheysel slaen,"'
    - verse[n=115]: Sprack attila die bodelinghes son;
    - verse[n=116]: '"Doen mich de porten op doen'
    - verse[n=117]: Soe laet ich dich huden syen,
    - verse[n=118]: Wiltu der waerheit ghien,
    - verse[n=119]: Wie der gods vleghel kan
    - verse[n=120]: Derschen wijff ende man."
    - verse[n=121]: 'Der busscop leystede sijne bede:'
    - verse[n=122]: Die poerte men hem op dede
    - verse[n=123]: Hi liet den Coninck in riden.
    - verse[n=124]: Doen waert daer te dien tijden
    - verse[n=125]: Soe duyster ouer alle die stat
    - verse[n=126]: In allen eynden - voerwaer wet dat -
    - verse[n=127]: Dat men daer bynnen nyet en sach.
    - verse[n=128]: Daer buten waest scoen dach,
    - verse[n=129]: Daer bynnen doncker als die nacht.
    - verse[n=130]: Dat dede god mit sijnre cracht
    - verse[n=131]: Diet herde wael doen mocht.
    - verse[n=132]: Den hunen, hon docht
    - verse[n=133]: In beiden siden der straten
    - verse[n=134]: Soe duyster vtermaten
    - verse[n=135]: Vanden groten duysternisse
    - verse[n=136]: Dat sij waenden - des sijt ghewisse -
    - verse[n=137]: Dattet waren hoghe mueren.
    - verse[n=138]: Vuter stadt sij voeren
    - verse[n=139]: Als sy daer in quamen
    - verse[n=140]: Dat sij daer nyet en namen
    - verse[n=141]: 'Noch daer nyet en mochten ghescaden:'
    - verse[n=142]: God en wouds nyet ghestaden;
    - verse[n=143]: Het behuede der gods soen
    - verse[n=144]: Doer eer sinte lupoen
    - verse[n=145]: Ende doer des heilighen mans bede
    - verse[n=146]: Die hij decke tot gode dede.
    - verse[n=147]: Attila voer van danne
    - verse[n=148]:
      - Toe hant mit sijnen
      - 'mannen. '
    - verse[n=149]: Die stadt lieten sij staen
    - verse[n=150]: Der god ghenade hadde ghedaen
    - verse[n=151]: Voer den Coninck heiden.
    - verse[n=152]: Doen waert dat heer gesceyden
    - verse[n=153]: In voele menghen synnen
    - verse[n=154]:
      - Daer sij yet moechten
      - ghewynnen
    - verse[n=155]: Daer sij sich mit generden.
    - verse[n=156]: Sij branden ende sij heerden,
    - verse[n=157]: Nyemant sij en verdroeghen,
    - verse[n=158]:
      - Sij quelden
      - ende
      - sij sloeghen
    - verse[n=159]: Beide man ende wijff,
    - verse[n=160]: Seer quelden sij hon den lijff,
    - verse[n=161]: Die gods vermalendiede;
    - verse[n=162]: Heilighe lude ende ghewijede
    - verse[n=163]:
      - Die hadden sij alsoe
      - 'onmeere '
    - verse[n=164]: Alse oft beesten weeren;
    - verse[n=165]:
      - Sij sloeghense
      - ende
      - worpen
    - verse[n=166]: Inden ghore achter dorpen;
    - verse[n=167]: Sij verwoesten alt lant,
    - verse[n=168]: Sij en lieten nyet ongebrant
    - verse[n=169]: Sonder triecht daer sinte Seruaes
    - verse[n=170]: 'Die helighe man begrauen was:'
    - verse[n=171]: Dat bescheermde onse heer ihesus;
    - verse[n=172]:
      - Ende
      - te metze dat gods huys
    - verse[n=173]: 'Dat sij onuerbrant lieten staen:'
    - verse[n=174]: Dat bescheermde sinte steffaen;
    - verse[n=175]:
      - Ende
      - troys die stat
    - verse[n=176]: 'Die sinte lupus gode verbat:'
    - verse[n=177]: Des moesten sij ghenyeten
    - verse[n=178]: Dat sijt mit vreden lieten;
    - verse[n=179]: Dat was ane haren danck
    - verse[n=180]: Went sij god daer toe dwanck.
    - verse[n=181]: Die hunen waren doe balt
    - verse[n=182]: Want sij hadden die ghewalt
    - verse[n=183]: Dat sij voele quaets daden.
    - verse[n=184]: Sij waren alsoe beraden
    - verse[n=185]: Dat gheweldelijck sij mit scharen
    - verse[n=186]: Ouer alle die werelt wolden varen
    - verse[n=187]:
      - Ende
      - alle die werelt woude
      - 'dwinghen. '
    - verse[n=188]: Des en woude god nyet ghehenghen
    - verse[n=189]: Diet wale weren mochte.
    - verse[n=190]: Doent heme tijt dochte
    - verse[n=191]: Doen hadde hijs schier wandel ghedoen
    - verse[n=192]: Als ghi hier nae sult verstoen
    - verse[n=193]: 'Ende als ich uch wale ghesegghen can:'
    - verse[n=194]: Het hadde der Coninck karleman
    - verse[n=195]:
      - Ghesament volcks
      - ende
      - coninck puppijn
    - verse[n=196]: Daer was mit hoem, der sone sijn,
    - verse[n=197]:
      - Ende
      - voert alle gemeynlijck
    - verse[n=198]: Die voersten van vrancrike
    - verse[n=199]: Die sich satten ter were
    - verse[n=200]: Mitten alre meysten heere
    - verse[n=201]: Dat sij doen gheleysten mochten.
    - verse[n=202]: Weder die hunen sij vochten
    - verse[n=203]: Daer mennich man den lijff verloes.
    - verse[n=204]: Die hunen bleuen segheloes.
    - verse[n=205]: Der hunen was doe eyn grot ghetall
    - verse[n=206]: Die doe verslaghen woerden all
    - verse[n=207]: 'Ende ter doot ghebracht mit slaghen:'
    - verse[n=208]: Des en hoerde ich nye gheclagen.
    - verse[n=209]: God dien gaff men die eer.
    - verse[n=210]: Doen waert daer vernedert seer
    - verse[n=211]: Attelens ouermoet.
    - verse[n=212]: Het en was nye doer sijn goet
    - verse[n=213]: Dat hij ye soe hoghe gheclam
    - verse[n=214]: Want hijs eyn quaet eynde nam;
    - verse[n=215]: 'Want edt compt decke alsoe:'
    - verse[n=216]: Die sich verheffet alte hoe
    - verse[n=217]: Hij valt decke onsachte neder.
    - verse[n=218]: Nu neemen wij onse reden weder
    - verse[n=219]: Ende segghen die waerheit.
    - verse[n=220]: Doen was die heilighe keerstenheit
    - verse[n=221]: Ghecrenct ouer alle gallia.
    - verse[n=222]: Voele langhe duerde dit daer na,
    - verse[n=223]: Nae der hunnen heer vaert,
    - verse[n=224]: Dat nye te Tongheren en waert
    - verse[n=225]: Eynich busscop ghecoren
    - verse[n=226]: Sent dat der gods toren
    - verse[n=227]: Soe haert ouer hon gheganghen was.
    - verse[n=228]: Dat selue datter doe ghenas
    - verse[n=229]: Achter den lande wijde
    - verse[n=230]: Die waren in denen tijde -
    - verse[n=231]: Busscoppen ende gheleerde,
    - verse[n=232]: Gheordende ende bekeerde,
    - verse[n=233]: Keersten priesters ende leeraer -
    - verse[n=234]: En doersten openbaer
    - verse[n=235]: In die werelt nyet wesen;
    - verse[n=236]:
      - Want sij en mochten nyet
      - ghenesen
    - verse[n=237]: 'Doer die ongherechte diet:'
    - verse[n=238]: Sij en lietense mit vreden nyet
    - verse[n=239]:
      - Ende sloeghense
      - ende
      - woesten
    - verse[n=240]:
      - Dat sij sich berghen
      - moesten
    - verse[n=241]: In dat eynode ende in die holen;
    - verse[n=242]: Sij moesten armoede dolen
    - verse[n=243]: Mit dage ende mit nachte -
    - verse[n=244]: Want dat god bedachte
    - verse[n=245]: Dat hem begonde te erbermen
    - verse[n=246]: Dat yamer vanden armen.
    - verse[n=247]: Doen des gode dochte tijt,
    - verse[n=248]:
      - Die
      - 'ommer '
      - sij gebenedijt,
    - verse[n=249]: Te troest hij doen sande
    - verse[n=250]: Den luden vanden lande
    - verse[n=251]: In dat busdom van Tongheren
    - verse[n=252]: Den meysterloesen jongheren.
    - verse[n=253]: Die thouft waren der kerken
    - verse[n=254]: Sij begonsten doen te merken
    - verse[n=255]: Dat die goede sinte Seruaes
    - verse[n=256]: In groter werdicheiden was
    - verse[n=257]: Ende sterckte die keerstenheit
    - verse[n=258]:
      - Ende
      - dat hem god sijnen arbeit
    - verse[n=259]: Te romen soe wale vergalt
    - verse[n=260]: Doen hem sinte peter die ghewalt
    - verse[n=261]: Mitten slotel doen gaff.
    - verse[n=262]: Sij begonsten te versoeken sijn graff,
    - verse[n=263]: Sijn gods huys sij eerden,
    - verse[n=264]: 'Haren vlijt sij daer toe keerden:'
    - verse[n=265]: Mit trouwen sij dat daden.
    - verse[n=266]: Sinte Seruaes dat sij baden,
    - verse[n=267]: Den heilighen voersprekere,
    - verse[n=268]: Dat hij haer bode were
    - verse[n=269]: Te gode van hiemelrike
    - verse[n=270]: Dat hij ghenadelike
    - verse[n=271]: Haer noet bekende
    - verse[n=272]: Ende vrede onder hon sende
    - verse[n=273]: Want hijt wale vermochte te doen.
    - verse[n=274]: Sij baden sinte Seruacium
    - verse[n=275]: Dat hijs bode weer
    - verse[n=276]: Tot gode onsen lieuen heer
    - verse[n=277]: Dat hij doer gods ontfermicheit
    - verse[n=278]: Stillen woude haer grote leyt.
    - verse[n=279]: Doen sij des begonden
    - verse[n=280]: Doen was te dien stonden
    - verse[n=281]: Groet volck te triecht comen
    - verse[n=282]: Want sij hadden vernomen
    - verse[n=283]: Sinte Seruaes hoechtijde.
    - verse[n=284]:
      - Doen quamen sij verre
      - ende
      - wijde
    - verse[n=285]: Ouer verre ende ouer nae.
    - verse[n=286]: Sij dienden sinte Seruaes al dae
    - verse[n=287]: Mit groten oetmoede,
    - verse[n=288]: Mit alrehande goede,
    - verse[n=289]: Mit menghen goeden ghewerke
    - verse[n=290]: Mede te zieren sijne kerke,
    - verse[n=291]: Mit waken ende mit ghebede.
    - verse[n=292]: Eyn schoon teyken doen god dede
    - verse[n=293]: Diet wale vermochte te doen,
    - verse[n=294]: Hij eerde sinte Seruacium;
    - verse[n=295]: 'Doen waert verhoecht sinte Seruaes:'
    - verse[n=296]: Des auonts doent bedemet was
    - verse[n=297]:
      - Ende
      - verganghen was der dach
    - verse[n=298]: 'Gods ghewalt men doe sach:'
    - verse[n=299]: In die kerke te Triecht
    - verse[n=300]: Daer scheyn eyn scoen hiemels liecht
    - verse[n=301]: Vreyselijck ende claer
    - verse[n=302]: Meerre dan die sonne waer
    - verse[n=303]: Den blixeme ghelijck.
    - verse[n=304]: Doen woude god sekerlike
    - verse[n=305]: Sinte Seruaese gesterken.
    - verse[n=306]:
      - Doer dat daeck vander
      - kerken
    - verse[n=307]: Scheynt oft waer doer tghelas.
    - verse[n=308]: Eynre suylen edt ghelijck was
    - verse[n=309]: Gloyende van viere.
    - verse[n=310]: Dat liecht was herde diere.
    - verse[n=311]: 'Daer scheyn die grote gods macht:'
    - verse[n=312]: Dat liecht duerde alle die nacht
    - verse[n=313]: Dat men wale daer af ghesach
    - verse[n=314]: Went des morghens op den dach
    - verse[n=315]: Vroech te mettentijde
    - verse[n=316]: Doen die ghebenedijde
    - verse[n=317]: God van hiemel wolde
    - verse[n=318]: Eren sijnen holde
    - verse[n=319]: Seruacium den werden.
    - verse[n=320]: Dat liecht scheyn van der eerde
    - verse[n=321]: Op totten hiemel hoe.
    - verse[n=322]: Des waren alle te samen vroe
    - verse[n=323]: Die keerstene die dat saghen
    - verse[n=324]: Die in haren ghebede dae laghen
    - verse[n=325]: Off stonden off saten;
    - verse[n=326]: Haers rouwen sij vergaten,
    - verse[n=327]: Gheystelike sij sich ghetroesten,
    - verse[n=328]: Sij loefden gode den hoechsten
    - verse[n=329]: Mit ymmen ende mit sanghe
    - verse[n=330]: Allen die nacht langhe
    - verse[n=331]: Dat sij nyet en sliepen.
    - verse[n=332]: Gode sij aen riepen,
    - verse[n=333]:
      - Sij baden sinte
      - Seruacium
    - verse[n=334]: Dat hij haer boetscap woude doen
    - verse[n=335]: Ende voer gode brynghen
    - verse[n=336]: Ende hij hon woude verdynghen,
    - verse[n=337]: Die ghenadighe sinte Seruaes,
    - verse[n=338]: Die des voer gode werdich was
    - verse[n=339]: Dat hijne alsoe eerde
    - verse[n=340]: Ende sijnen loff ermeerde,
    - verse[n=341]: Alsullick teyken doer hem dede.
    - verse[n=342]: Doen verhoerde god haer bede
    - verse[n=343]: 'Voele ghenadelike:'
    - verse[n=344]: Hij sande in eertrike
    - verse[n=345]: Vroude ghenade ende vrede.
    - verse[n=346]:
      - Doen ghinck die nyemaer
      - ende
      - die rede
    - verse[n=347]: Achter lande wijde
    - verse[n=348]: Dat god in dien tijde
    - verse[n=349]: Sinte seruaes dus grotelijk eerde.
    - verse[n=350]: Mennich mensche sich doe bekeerde.
    - verse[n=351]: Dat die goede sinte Seruaes
    - verse[n=352]: Alsud seer gheeert was,
    - verse[n=353]: Dat benijde der boese gheyst
    - verse[n=354]: Die des quaets sich vrouwet meyst,
    - verse[n=355]: Die den heiligen man Job bekoerde
    - verse[n=356]: Doe hij heme te stoerde
    - verse[n=357]: Sijn ghesonde ende sijn goet;
    - verse[n=358]: Maer sijnen stadighen moet
    - verse[n=359]: En mochte hij nyet vererren
    - verse[n=360]: Noch ter zielen ghewerren.
    - verse[n=361]:
      - Hij woude ouch sinte Seruaese
      - 'schaden. '
    - verse[n=362]: Des en woude god nyet gestaden
    - verse[n=363]: Anders dan hij dat dack
    - verse[n=364]: Van sinte Seruaes monster brack,
    - verse[n=365]: Vander holtenre kerken,
    - verse[n=366]: Die hoem daden werken
    - verse[n=367]: Die burgher ende die dyenstman.
    - verse[n=368]: Die ontdecte Sathan.
    - verse[n=369]: Dat daeck werp hij ter neder.
    - verse[n=370]: Eert ghedeckt waert weder
    - verse[n=371]: Soe was leden mennich dach.
    - verse[n=372]: Scone teyken men dae sach
    - verse[n=373]: 'Op sinte seruaes graff:'
    - verse[n=374]: Als was dat daeck gheuallen aff
    - verse[n=375]: God bescermet daer bouen.
    - verse[n=376]: Des is hij wale te louen
    - verse[n=377]: Dat hijs soe goede waer nam
    - verse[n=378]: Dat daer ynne nyet en quam
    - verse[n=379]: Des reghens ennich traen.
    - verse[n=380]: Des liet ment onghedeckt staen.
    - verse[n=381]: Dat god daer mede wolde
    - verse[n=382]: Sterken sijnen holde
    - verse[n=383]: Dat was al openbaer.
    - verse[n=384]: Des ghinck die nyemaer
    - verse[n=385]:
      - Achter lande verre
      - ende
      - wijde
    - verse[n=386]: Doen viel inden seluen tijde
    - verse[n=387]:
      - Eyn znee eyselijck
      - ende
      - groot
    - verse[n=388]: 'Des menghen armen man verdroet:'
    - verse[n=389]: Hi lach meer dan knyes hoe.
    - verse[n=390]: Doen bescheermde god alsoe
    - verse[n=391]: Sinte seruaes sijn graff
    - verse[n=392]: 'Daer hij dat liecht ouer gaff:'
    - verse[n=393]: Daer op en viell des snees nyet.
    - verse[n=394]: Dat woude god diet beriet
    - verse[n=395]: Dat men des morghens wale sach
    - verse[n=396]: Wie hoghe dat der snee lach
    - verse[n=397]: Inden lande ouer all
    - verse[n=398]: Ouer berch ende ouer dall
    - verse[n=399]: Sonder ane die stat alleyne
    - verse[n=400]: Daer der busscop reyne
    - verse[n=401]: Ter eerden bestaet was,
    - verse[n=402]: Die salighe sinte Seruaes,
    - verse[n=403]: Doer den welken dat god dede
    - verse[n=404]: Dat teyken ane der seluer stede
    - verse[n=405]: Ende ander te mengher tijt.
    - verse[n=406]: Des moet god sijn ghebenedijt.
    - verse[n=407]: Het en is mich nyet wale cont
    - verse[n=408]: Hoe langhe dat dit lant sto(nt)
    - verse[n=409]: In dolinghen, des neempt goem,
    - verse[n=410]: Ende dat tot denen busdome
    - verse[n=411]: Egheyn busscop en waert vercoren
    - verse[n=412]: Dat sinte Seruaes hadde daer te voren.
    - verse[n=413]:
      - Het was gheuorstet
      - ende
      - ghespaert
    - verse[n=414]: Soe langhe dat eyne consilie waert
    - verse[n=415]: Te orliens, dat wolde god;
    - verse[n=416]: Dat was sijn wille ende sijn gebot
    - verse[n=417]:
      - Dat ment beriet
      - ende
      - began.
    - verse[n=418]: Daer quam mennich heilich man
    - verse[n=419]:
      - Doer trouwe
      - ende
      - doer gherechticheit.
    - verse[n=420]: Des die heilighe keerstenheit
    - verse[n=421]: Soe seer was verstoert
    - verse[n=422]: Als ghij hier voer hebt ghehoert.
    - verse[n=423]: Sij woerden des te rade
    - verse[n=424]: Wat men best daer mit dade
    - verse[n=425]: Nae soe ghedanen dinghen;
    - verse[n=426]: Sy spraken sonderlynghen,
    - verse[n=427]:
      - Die meystere mitten
      - 'jongheren, '
    - verse[n=428]: Om dat busdome van tongheren
    - verse[n=429]: Dat langhe sonder busscop was
    - verse[n=430]: Dae der goede sinte Seruaes
    - verse[n=431]: Voertijts danne was verdreuen.
    - verse[n=432]: Des waest onberaden bleuen.
    - verse[n=433]: Dat was eyn alte boesen raet
    - verse[n=434]: Ende eyne grote disdaet
    - verse[n=435]: Die ane hem was ghedaen.
    - verse[n=436]: Soe en doerstes nyemant daer bestaen
    - verse[n=437]: Die daer busscop wolde sijn,
    - verse[n=438]: Dat daer langhe was anschijn.
    - verse[n=439]: Doen sij god woude vereynen
    - verse[n=440]: Doen sande hon god alle gemeyne,
    - verse[n=441]: Den heiligen luden in haren moet,
    - verse[n=442]: Dat hon allen dochte goet,
    - verse[n=443]: Te triecht, daer sinte Seruaes
    - verse[n=444]: Ter eerden bestaet was,
    - verse[n=445]: Dat al daer dat busdom weer;
    - verse[n=446]: Want heme die tongherere
    - verse[n=447]: Doer haer boesheit verdreuen
    - verse[n=448]: Dien hon god hadde ghegheuen
    - verse[n=449]:
      - Ende
      - hon te trooste was ghegheuen
    - verse[n=450]:
      - Ende
      - die hon te troost was comen;
    - verse[n=451]: Dat sij sich seluen hadden benomen
    - verse[n=452]: Die busscoplike heerlijcheit,
    - verse[n=453]: Ende triecht hadde die werdicheit
    - verse[n=454]: Daer sinte Seruaes gebeynte lach
    - verse[n=455]: Ende daer men gods teyken sach.
    - verse[n=456]: Dat dae der stoele waer
    - verse[n=457]: Dat waert openbaer
    - verse[n=458]: Ghekondicht ouer alle den hoff.
    - verse[n=459]: Doen koes men eynen busscoff
    - verse[n=460]: Daer ney egheyn en was te voren.
    - verse[n=461]: Daer waert teynen busscop ghecoren
    - verse[n=462]: Agricolus, eyn heylich man,
    - verse[n=463]: Dies daer alre eerst began.
    - verse[n=464]: Doen dat busdom waert beuolen
    - verse[n=465]: Den heilighen man agricolen
    - verse[n=466]: Dient god woude gheuen
    - verse[n=467]: Doen berichte hijt alle sijn leuen.
    - verse[n=468]: Die keerken dat hij stichtede;
    - verse[n=469]: Dat busdom hij berichtede
    - verse[n=470]: Mit keersteliken werken;
    - verse[n=471]:
      - Inden dienst der heiliger
      - kerken
    - verse[n=472]: Leyt hij gherne den arbeit.
    - verse[n=473]: Hi was inder werdicheit
    - verse[n=474]: Dat hij dat monster deckede weder
    - verse[n=475]: Daert dake aff was gheuallen neder
    - verse[n=476]:
      - Ende
      - vervuylt
      - ende
      - verloren,
    - verse[n=477]: Dat nyemant daer te voeren
    - verse[n=478]:
      - Nyemant en deckte voer hij daer
      - quam
    - verse[n=479]: Want hoem die eer wale betam.
    - verse[n=480]: Noe agricolum ghewan
    - verse[n=481]: Dat busdom eyn heilich man
    - verse[n=482]: Die was gheheiten maximijn;
    - verse[n=483]: Des mochte god gheloeft sijn.
    - verse[n=484]: Nae hem was desumatus
    - verse[n=485]:
      - Ende
      - nae heme resumatus
    - verse[n=486]:
      - Ende
      - daer nae eyn, hiet supplicijn
    - verse[n=487]:
      - Ende
      - eyn, quyrillus, die naecome sijn
    - verse[n=488]: Die busscop was ten gods huys,
    - verse[n=489]: Nae hem quam Eutherius
    - verse[n=490]: Ende falco daer nae.
    - verse[n=491]: Sent waren busscoppen dae
    - verse[n=492]:
      - Eucharius
      - ende
      - domiciane
    - verse[n=493]: Die gode waren onderdane;
    - verse[n=494]: Daer nae quam sinte monulf
    - verse[n=495]:
      - Ende
      - nae hem sinte Gondulff,
    - verse[n=496]:
      - Die heilighe
      - ende
      - die meere,
    - verse[n=497]: Dat lanck te segghen weere
    - verse[n=498]: Van hare werdicheide
    - verse[n=499]: Ende all mitter waerheide,
    - verse[n=500]: Als men in hare legenden siet.
    - verse[n=501]: Wij en moghens alle gheseggen nyet.
    - verse[n=502]: 'Ouch en sal ment all nyet laten:'
    - verse[n=503]: Wij soelen nae der maten
    - verse[n=504]: 'Der reden rueren eyn deel:'
    - verse[n=505]: Sinte monulff hadde gheheel
    - verse[n=506]: Tot gheisteliken werken;
    - verse[n=507]: Hi stichtede die eerste kerke
    - verse[n=508]: Die te ludick ye gemaect waert;
    - verse[n=509]: Want hij decke voer die vaert
    - verse[n=510]:
      - Tusschen triecht
      - ende
      - dynant.
    - verse[n=511]:
      - Daer was sijne erue
      - ende
      - sijn lant.
    - verse[n=512]:
      - Heerscap
      - ende
      - rijckdom,
    - verse[n=513]:
      - Dat gaff hi al sinte
      - Seruacium
    - verse[n=514]: Dien hij wale gonde.
    - verse[n=515]:
      - Doen hij mochte
      - ende
      - conde
    - verse[n=516]: Soe vermeerde hij heme sijne rijcheit.
    - verse[n=517]: Eyns daechs doen hij daer leyt
    - verse[n=518]:
      - Tusschen triecht
      - ende
      - dynant,
    - verse[n=519]: Onderweghen hij daer vant
    - verse[n=520]: Eyn cleyne ghehochte
    - verse[n=521]: Dat heme scone dochte,
    - verse[n=522]: Dat ghehochte hiet legia.
    - verse[n=523]: Die heer dede maken da
    - verse[n=524]: Eyne kerke ende vryen,
    - verse[n=525]: Beureden ende wijen
    - verse[n=526]: Den gods onderdanen
    - verse[n=527]: Sinte Cosme ende damianen,
    - verse[n=528]: Dat beriet monulf die gods knecht.
    - verse[n=529]: Seder waert sinte lambrecht
    - verse[n=530]: Ghemartelt ane der seluer stede.
    - verse[n=531]: Daer waert die stat geheylicht mede
    - verse[n=532]: Mit sijnen heilighen bloede.
    - verse[n=533]: Dat vergalt hem god der goede.
    - verse[n=534]: Die heilighe sinte monulphus
    - verse[n=535]: Berichtede wale sijn gods huys.
    - verse[n=536]: Des heeft hij loen ende danck.
    - verse[n=537]: Het waer te segghen alte lanck
    - verse[n=538]: Die goede werck die hij beghinck
    - verse[n=539]: Des hij van gode den loen ontfinck.
    - verse[n=540]: Dat wij hebben wael vernomen -
    - verse[n=541]: Ende sijne heilighe nae comen
    - verse[n=542]: Perpetuuus ende Euergijs
    - verse[n=543]: Heilighe busscopen ende wijs
    - verse[n=544]: Sinte amant ende sinte Johan
    - verse[n=545]:
      - Ende sinte Remakele, eyn heilich
      - 'man, '
    - verse[n=546]: Ende die heilighe sinte theodart
    - verse[n=547]: Die ouch ghemartielijt waert,
    - verse[n=548]: Die heilighe ende die meere,
    - verse[n=549]: Ende ouch die mertelere,
    - verse[n=550]: Die werdighe sinte lambrecht
    - verse[n=551]: Ende nae hoem sinte hubrecht
    - verse[n=552]:
      - Die dat busdom von triecht
      - 'nam. '
    - verse[n=553]:
      - Dat was der leste die daer
      - 'quam. '
    - verse[n=554]:
      - Daer nae ouer
      - 'mennich '
      - iaer
    - verse[n=555]: Ich en weyt wie lange, dats waer,
    - verse[n=556]:
      - Dat sinte Seruaes waert
      - erhauen
    - verse[n=557]:
      - Te triecht daer hi was
      - begrauen
    - verse[n=558]: Als ich die waerheit vernam.
    - verse[n=559]: Nu hoert wie dat daer toe quam
    - verse[n=560]: 'Dat hij doen erhauen waert:'
    - verse[n=561]: Karle hadde eyn heer vaert
    - verse[n=562]: Ghemaect mit goeden staden
    - verse[n=563]: Op die heyden die heme daden
    - verse[n=564]: Wedermoet ende onghemack,
    - verse[n=565]: Des hij sich deckwijle op hon wrack
    - verse[n=566]: Dattet hem dede stade,
    - verse[n=567]: Dat sij namen groten schade
    - verse[n=568]: In storme ende in strijde.
    - verse[n=569]: Des quam hij teynen tijde
    - verse[n=570]: In eyne verueerlike noet
    - verse[n=571]: Ende in groter vreysen vander doot,
    - verse[n=572]: Want hij was in eyn lant
    - verse[n=573]: Daer hi der heydene voele vant
    - verse[n=574]: Soe onghetallijck bouen maten.
    - verse[n=575]: Hij en mochtes doch nyet laten,
    - verse[n=576]: Hij en settede sich ter weere.
    - verse[n=577]: Ende dat heydensche heere
    - verse[n=578]: Des was vtermaten vele
    - verse[n=579]: Dat mit hon ghinck vuten spele
    - verse[n=580]:
      - Ende dat hij sorghe
      - ende
      - anxte
      - 'ghewan: '
    - verse[n=581]: Die heyden hadden wale .XX. man
    - verse[n=582]: Altoes teghen eynen den sijnen.
    - verse[n=583]: Doen wolde god laten schijnen
    - verse[n=584]: 'Sijne godlijke macht:'
    - verse[n=585]: Karle daer den seghe vacht
    - verse[n=586]: Soe datten god verloeste
    - verse[n=587]: Ende die keersten vertroeste.
    - verse[n=588]: Daer toe halp hem sinte Seruaes
    - verse[n=589]: Des hoechijt dat des daechs was.
    - verse[n=590]: Doen karle die coninck rijck
    - verse[n=591]: Herde oetmoedelike
    - verse[n=592]: Des daichs in gods dienste dede
    - verse[n=593]: Sijne offerande ende sijne ghebede
    - verse[n=594]:
      - Ter eeren gods
      - ende
      - sijnen druyt,
    - verse[n=595]: Soe gheboet hij ouerluyt
    - verse[n=596]: Den kerstenen alle ghemeyne
    - verse[n=597]: Dat sij den busscop reyne
    - verse[n=598]: Loefden ende eerden
    - verse[n=599]:
      - Ende haren vlijte daer toe
      - keerden
    - verse[n=600]: Dat sij heme eer daden,
    - verse[n=601]: Des waren sij saen beraden
    - verse[n=602]: Want hon des noet was.
    - verse[n=603]: Ende die goede sinte Seruaes
    - verse[n=604]: Van gode hadde die ghewalt
    - verse[n=605]: Dat hijt hon wale vergalt
    - verse[n=606]: Want sij den seghe namen
    - verse[n=607]: Ende mit eeren danne quamen.
    - verse[n=608]:
      - Doen coninck karle
      - ende
      - sijne
      - man
    - verse[n=609]: Den seghe dae alsoe ghewan
    - verse[n=610]: Daer hem god dede ghenade
    - verse[n=611]: Doen waert hij des te rade
    - verse[n=612]: Dat hij sijne boden sande
    - verse[n=613]: In vranckrijcke tot sijnen lande.
    - verse[n=614]: Doe hem god loeste vuter noet
    - verse[n=615]: Den busscoppen hijt ontboet
    - verse[n=616]: Clercken ende gheleerden,
    - verse[n=617]: Abden ende bekeerden.
    - verse[n=618]: Mit goeden trouwen hij dat dede
    - verse[n=619]: Ende bat hon mit soeter bede,
    - verse[n=620]: Den heren van vranckrike,
    - verse[n=621]:
      - Ende
      - ontboet hon vriendelike
    - verse[n=622]: Wie dat heme erganghen was,
    - verse[n=623]: Datten god ende sinte seruaes
    - verse[n=624]: Vuter sorghen verloeste
    - verse[n=625]:
      - Ende
      - ghenadeliken trooste.
    - verse[n=626]: Hij ontboet hon sijne holde
    - verse[n=627]: Op dat hon god gheuen wolde
    - verse[n=628]: Ter zielen dat ewich liecht,
    - verse[n=629]: Dat sij voeren te triecht
    - verse[n=630]: Ende sinte Seruaes den werden
    - verse[n=631]: Verhieuen vuter eerden
    - verse[n=632]: Ende hoechden ende eerden
    - verse[n=633]: Ende sijnen loff vermeerden
    - verse[n=634]: Want hoem die eer wale betam
    - verse[n=635]:
      - Ende
      - hij heme te hulpen quam
    - verse[n=636]: Doen hoem des noet was;
    - verse[n=637]: Want hem der goede sinte seruaes
    - verse[n=638]: Vuter sorghen verloeste
    - verse[n=639]: Wijseliken hijt bedachte.
    - verse[n=640]: Dat karle gheboden hadde soe
    - verse[n=641]: Des waren die keersten voele vroe.
    - verse[n=642]: Doen ghinck die nyemaer
    - verse[n=643]: Achter lande openbaer
    - verse[n=644]:
      - In menegher stat, daer ment
      - 'vernam. '
    - verse[n=645]: Doen die meer volquam
    - verse[n=646]: In vranckrijke tot parijs
    - verse[n=647]: Doen voer eyn busscop, hiet willegijs,
    - verse[n=648]: 'Willich tot allen goede:'
    - verse[n=649]: Hij was des te moede
    - verse[n=650]: Dat hij wolde varen daer
    - verse[n=651]: Te triecht ende neemen waer
    - verse[n=652]: Die gheystelike voerste
    - verse[n=653]: Off yet daer gheborste
    - verse[n=654]: Dat der kerken messtonde,
    - verse[n=655]: Dat hijs sich onderwonde
    - verse[n=656]: Ende hijt beteren dede.
    - verse[n=657]: Doen voer die busscop ter stede
    - verse[n=658]: Te sinte seruaes mitter vaert
    - verse[n=659]: Ende erwerff dat dae gemaect waert
    - verse[n=660]: Eyn kostelike Cyborye
    - verse[n=661]: Doer die ewighe glorie.
    - verse[n=662]: Dat chierde die gods holde
    - verse[n=663]: Mit syluer ende mit golde;
    - verse[n=664]:
      - Daer aen was
      - 'mennich '
      - edel steyn;
    - verse[n=665]: Dat werck luchde ende scheyn
    - verse[n=666]: Alsoe liecht ende alsoe claer
    - verse[n=667]: Als oft eyn spieghel waer
    - verse[n=668]: Bouen sinte Seruaes graff,
    - verse[n=669]: Dies hoem goeden raet gaff.
    - verse[n=670]:
      - Dat wolde god
      - ende
      - sinte Seruaes.
    - verse[n=671]: Doen die busscop willigis dae was
    - verse[n=672]: 'Gods wille hij vernam:'
    - verse[n=673]: Eyn alt man tot hem quam
    - verse[n=674]: In sijnen vysione
    - verse[n=675]: 'Tot hem sprack hij scone:'
    - verse[n=676]: '"Verneeme mich", sprack hij, "gods knecht,'
    - verse[n=677]: Het sall dich duncken onrecht
    - verse[n=678]: Dat sinte Seruaes die werde
    - verse[n=679]: Ligghet onder die eerde
    - verse[n=680]: Aldus langhe hij te triecht,
    - verse[n=681]:
      - Die soe claer is
      - ende
      - soe liecht
    - verse[n=682]: Voer gode in hiemelrike.
    - verse[n=683]: Dat segghe ich dy ghewaerlike."
    - verse[n=684]: Willigis die gherechte
    - verse[n=685]: Ende sinte hubrechte
    - verse[n=686]: Die busscop was inder stat
    - verse[n=687]: Raet ende hulpe hij hem bat.
    - verse[n=688]: Des was sinte hubrecht vroe
    - verse[n=689]: Wanttet hem ouch alsoe
    - verse[n=690]: Teynen tijde voer quam.
    - verse[n=691]: Doen hijt ouch van hoem vernam
    - verse[n=692]: Doen beuyelt hem des te bat.
    - verse[n=693]: Den luden gheboet hij dat,
    - verse[n=694]: Dat zij sich reynichden daer teghen,
    - verse[n=695]: Dat sij godt moeste gheweghen
    - verse[n=696]:
      - Ende
      - daer toe wolde gheraden.
    - verse[n=697]: Sijn ghebod sij doen daden.
    - verse[n=698]: Doen men die meer vernam
    - verse[n=699]: Groot volck te triecht quam
    - verse[n=700]: Beide wijff ende man.
    - verse[n=701]: Gheystelijck mens began
    - verse[n=702]: Soe men godlijckste mochte.
    - verse[n=703]: Sinte Seruaes men doe sochte
    - verse[n=704]: Mit groter oetmoede
    - verse[n=705]: Ende mit groten goede.
    - verse[n=706]:
      - Sij deden mit deuocien
      - ende
      - mit
      - ynnichheiden
    - verse[n=707]: Tot gode waert haer ghebede;
    - verse[n=708]: Sij loefden gode langhe
    - verse[n=709]: Mit ymnen ende mit sanghe
    - verse[n=710]: Die sij vroliken aen hoeuen.
    - verse[n=711]: Syn graff sij ontgroeuen
    - verse[n=712]:
      - Daer sinte Seruaes eerst was
      - 'begrauen, '
    - verse[n=713]:
      - Daer en sinte monulf hadde
      - 'erhauen. '
    - verse[n=714]: Des en wisten sij nyet doch,
    - verse[n=715]: Sij waenden dat hij daer laghe noch,
    - verse[n=716]: Die grote heer sinte Seruaes.
    - verse[n=717]: 'Voele scone die stat was:'
    - verse[n=718]: Sij was ghestuelt bynnen
    - verse[n=719]: Voele scoen in vier synnen,
    - verse[n=720]: Als men wale doe ghesach,
    - verse[n=721]: Daer dat heilichdom op lach
    - verse[n=722]: Dat van tongheren was comen,
    - verse[n=723]: Dat sinte Seruaes hadde ghenomen,
    - verse[n=724]: Die ghewaer gods holde,
    - verse[n=725]: Cassen mitten golde
    - verse[n=726]: Ende mit siluer beslaghen
    - verse[n=727]: Die hi danne dede draghen.
    - verse[n=728]: Inden midden saghen sij staen
    - verse[n=729]: Eynen sarck wael ghedaen
    - verse[n=730]: Van marberen steyne.
    - verse[n=731]: Sij waenden dat die reyne
    - verse[n=732]: Seruacius laghe daer ynne.
    - verse[n=733]: Mit gheysteliken synne
    - verse[n=734]:
      - Sij vroudens sich alle te
      - 'samen. '
    - verse[n=735]: Sij droeghenten danne in gods namen,
    - verse[n=736]: Sij sattenten all openbaer
    - verse[n=737]: Bij den hoghen altaer,
    - verse[n=738]: Die ghetrouwe gods dienst man.
    - verse[n=739]: Sij en besaghens nyet nochtan
    - verse[n=740]: Noch en sattens opten altaer nyet
    - verse[n=741]: Des hon die vrese nyet en ryet;
    - verse[n=742]: Sij waren alsoe beraden
    - verse[n=743]: Dat sij gods dienste eer daden,
    - verse[n=744]: 'Alre ambachte gheheerste:'
    - verse[n=745]: Sij offerden talre eerste
    - verse[n=746]:
      - Ons heeren vleysche
      - ende
      - sijn bloet.
    - verse[n=747]: Haer gheloue was soe goet
    - verse[n=748]: Dat sijt alsoe aen vynghen.
    - verse[n=749]: Doen sij daer toe ghynghen
    - verse[n=750]: Ende ontdeckten dien sarcke
    - verse[n=751]: Sij vleeden gode starke
    - verse[n=752]: Te dien seluen stonden.
    - verse[n=753]: Doen sij daer nyet en vonden
    - verse[n=754]:
      - Seruacium
      - den reynen
    - verse[n=755]: Doen was daer groot weynen
    - verse[n=756]: Ende yamer vtermaten.
    - verse[n=757]: Dat en consten sij nyet ghelaten.
    - verse[n=758]: Seer sij sich mestroosten,
    - verse[n=759]: Sij claechdent gode den hoechsten
    - verse[n=760]: Arme ende rijke.
    - verse[n=761]: Sij waenden sekerlijke
    - verse[n=762]: Dat sinte Seruaes die meere
    - verse[n=763]: Hon dae ghestolen weere.
    - verse[n=764]: Die rouwe ghinck hon voele na.
    - verse[n=765]: Doen was groten yamer da.
    - verse[n=766]: Beyde man ende wijff
    - verse[n=767]: Mit rouwen quelden sij haer lijff,
    - verse[n=768]: Des men waele gheloeuen mach.
    - verse[n=769]: Sij vasten alle den dach
    - verse[n=770]: Mit yamer ende mit rouwen,
    - verse[n=771]: Mit onsteliker trouwen.
    - verse[n=772]: Groten yamer sij maecten;
    - verse[n=773]: Alle die nacht sij waecten
    - verse[n=774]: Doen ander lude sliepen.
    - verse[n=775]: Gode sij decke aen riepen
    - verse[n=776]: Die rouwighe van maestriecht.
    - verse[n=777]: Sij hadden haers herten liecht
    - verse[n=778]: Ende haer vroude verloren
    - verse[n=779]: Die sij hadden daer te voren.
    - verse[n=780]: Mit yamer waecten sij ouer macht
    - verse[n=781]: Wale tot ouer myddernacht.
    - verse[n=782]: Omtrent des eersten hanen crayt
    - verse[n=783]: Doen vondense eynen goeden raet,
    - verse[n=784]: 'Sinte Seruaes holden:'
    - verse[n=785]: Dat sijne soeken solden
    - verse[n=786]: In eynre andere stede.
    - verse[n=787]: God wolde dat men dat dede
    - verse[n=788]: Inden seluen gods huys
    - verse[n=789]: Daer hem sinte monulphus
    - verse[n=790]: Gheleyt hadden ende beuolen.
    - verse[n=791]: Dat was hone allen doen verholen.
    - verse[n=792]: Eer sij dat vernamen
    - verse[n=793]: Ten graue sij doen quamen.
    - verse[n=794]: Haer gebet sij spraken.
    - verse[n=795]: Doen sij dat graff op braken
    - verse[n=796]: Doen quam eyn soe soeten gore
    - verse[n=797]: Om dat graff ende daer voere,
    - verse[n=798]: Die soeter was verre
    - verse[n=799]:
      - Dan wierouck
      - ende
      - myrre,
    - verse[n=800]: Noch balsame noch aloe -
    - verse[n=801]: Sullich roke en waert nye mee -
    - verse[n=802]: Noch muskus noch ander cruyt
    - verse[n=803]: En gaff soe goeden roeck nye vut
    - verse[n=804]: Als vut sijnen graue quam.
    - verse[n=805]: Ende als dat volck dat vernam
    - verse[n=806]: Desen roecke alsoe goet
    - verse[n=807]: Des ghewonnen sij hoghen moet,
    - verse[n=808]: Die reyne gods holden.
    - verse[n=809]: Doen sij dae hoeghen solden,
    - verse[n=810]: Seruacius den gods (bode),
    - verse[n=811]: Haer hande hoeuen sij te gode
    - verse[n=812]:
      - Sij loefden heme
      - ende
      - eerden;
    - verse[n=813]: Haer ghebet sij vermeerden
    - verse[n=814]: Beide stille ende ouerluyt
    - verse[n=815]: Doen sij den heiligen goits druyt
    - verse[n=816]: Sinte Seruaes vonden
    - verse[n=817]: In eyn pellen ghewonden
    - verse[n=818]: Ende in lijnwade.
    - verse[n=819]: Sij woerden des te rade
    - verse[n=820]: Dat sij hem naerre quamen.
    - verse[n=821]:
      - Van sijnder boerst dat sij
      - namen
    - verse[n=822]: Eyn cruce van goeden golde
    - verse[n=823]: Dat lach opten gods holde.
    - verse[n=824]: Te dien seluen stonden
    - verse[n=825]:
      - Onder sijn houft sij
      - vonden
    - verse[n=826]: Eyn monstrancie, was roet gout.
    - verse[n=827]: Die eerde hij doer die schout,
    - verse[n=828]: Die heilighe busscop sinte Seruaes,
    - verse[n=829]: Want des heilighen houts daer in was
    - verse[n=830]: Vanden cruce vrone.
    - verse[n=831]: Hij lach voele scone
    - verse[n=832]: Die gods gebenediede.
    - verse[n=833]: Te sijnre rechter sijden
    - verse[n=834]: Lach der busscop staff
    - verse[n=835]:
      - Ende
      - ane dander sijde dat hoem gaff
    - verse[n=836]: Sinte peter, doen hij te romen was,
    - verse[n=837]: Den sloetel, dien hij gaff sinte Seruaes,
    - verse[n=838]: Van hiemelschen ghewerke
    - verse[n=839]: Die noch is in sijnre kerken,
    - verse[n=840]: Des is geeert alle dit lant.
    - verse[n=841]: Cassen men doe bi hem vant
    - verse[n=842]: Daer in was kostelike heilichdome
    - verse[n=843]: Daer mede gheziert waert sijn doeme.
    - verse[n=844]: Eer sijne hoeuen vut den graue
    - verse[n=845]: Soe namen sij den pellen aue
    - verse[n=846]: Dien hem der warighe god gaff
    - verse[n=847]: Doen hij ghelacht waert int graff -
    - verse[n=848]: Dien sij doe wale erkanden -
    - verse[n=849]:
      - Die die enghele mit haren
      - handen
    - verse[n=850]: Ouer den lichame leyden
    - verse[n=851]: Doen hij was verscheyden
    - verse[n=852]: Van henen in eynre saligher vaert,
    - verse[n=853]: Doe hij dae gheleecht waert.
    - verse[n=854]: Dat saghen doen alle toe samen
    - verse[n=855]:
      - Die daer ghinghen
      - ende
      - 'quamen. '
    - verse[n=856]: Van gods ghenaden dattet quam.
    - verse[n=857]:
      - Doen men dat
      - zudarium
      - aff nam
    - verse[n=858]: Dat op sijn ansicht lach,
    - verse[n=859]: Sijn anschijn men doen sach
    - verse[n=860]: Der claere sonnen ghelijch
    - verse[n=861]: Dat dochte hon wonderlijch
    - verse[n=862]: Allen den gheenen diet saghen.
    - verse[n=863]: Des en derff nyemant vragen
    - verse[n=864]:
      - 'Waeromme '
      - dattet waer.
    - verse[n=865]: Sijn ansicht was soe ouer claer
    - verse[n=866]: Als die sonne omtrent middach,
    - verse[n=867]: Dat men nyet wale daer teghen en sach;
    - verse[n=868]: Men en mochten nyet aen gesien.
    - verse[n=869]: Sij vielen neder op haer knyen
    - verse[n=870]: Die eerde dat sij kusten
    - verse[n=871]: Mit gheisteliker lusten
    - verse[n=872]: Die sij inden herten droeghen;
    - verse[n=873]: Voer hard boerste sij doen sloeghen
    - verse[n=874]: Die gods onderdane;
    - verse[n=875]: Mit menghen heiten trane
    - verse[n=876]: Soe netten sij haer ghewant.
    - verse[n=877]: 'Sij spraken: "heer heylant,'
    - verse[n=878]: Die dich te rechte besiet,
    - verse[n=879]: 'Du en schijnes doot nyet:'
    - verse[n=880]: Du bist nae den vleysche doot,
    - verse[n=881]: Maer die god die dich geboet
    - verse[n=882]: Die mochte dich wale gheuen
    - verse[n=883]:
      - Opuerstentenisse
      - ende
      - leuen.
    - verse[n=884]: Saltu nu, heer, opuerstaen?
    - verse[n=885]: Die ghelijck bistu wale ghedaen."
    - verse[n=886]: Sij lietens gode gewalden
    - verse[n=887]: Ende wouden op halden
    - verse[n=888]: Den heilighen lichame
    - verse[n=889]:
      - In ons heren
      - 'christus '
      - name
    - verse[n=890]: Ende in sijnen vrede.
    - verse[n=891]: Doen woerden alle sijne lede
    - verse[n=892]: Als eyn gloyende yser heyt -
    - verse[n=893]: Des men die waerheit wale weyt -
    - verse[n=894]: Dat welck dat ligt inden colen
    - verse[n=895]: 'Dat en mochten sij nyet verdolen:'
    - verse[n=896]: Sy moesten den lichame laten staen
    - verse[n=897]: Doen sijne vonden soe ghedaen.
    - verse[n=898]: Des waert groot haer rouwe
    - verse[n=899]: Ende haer yamer euen nouwe.
    - verse[n=900]: Sij vreysden sich sonder mate
    - verse[n=901]: Went datse die prelaten
    - verse[n=902]: Gheysteliken troosten.
    - verse[n=903]: Sij loefden gode den hoechsten
    - verse[n=904]: Mit herten ende mit tonghen;
    - verse[n=905]: Scone psalmen dat sij songhen
    - verse[n=906]: 'Daer men gode mede vleet:'
    - verse[n=907]:
      - Dat vers dat daer
      - gheschreuen
      - steet
    - verse[n=908]: 'Dat spreect: "exurge domine".'
    - verse[n=909]: Hon was sachte ende wee,
    - verse[n=910]:
      - Sij waren rouwich
      - ende
      - vroe.
    - verse[n=911]: Het spreect in dutschen alsoe
    - verse[n=912]: '"Stant op, heer,'
    - verse[n=913]: Ende en slape nyet meer."
    - verse[n=914]: Schier nae den woerde,
    - verse[n=915]: Doen sij god verhoerde -
    - verse[n=916]: Die grote hytte die verghinck.
    - verse[n=917]: Des ment gheistelike aen vynck
    - verse[n=918]: Als men mit rechte solde doen.
    - verse[n=919]: Doen leyde men sinte Seruacium
    - verse[n=920]: Sijne heilige gebeyne
    - verse[n=921]: In eyn sylueren vat reyne
    - verse[n=922]: Dat buten was van golde,
    - verse[n=923]: Den waren gods holde
    - verse[n=924]: Die alre eeren wert was.
    - verse[n=925]: Doen waert ghehoget Sinte Seruaes.
    - verse[n=926]: 'Soe heilich was der goede man:'
    - verse[n=927]: Doen men hem te roeren began
    - verse[n=928]: Soe soeten gore van hem quam
    - verse[n=929]: Dat nye man sullichs en vernam,
    - verse[n=930]: Noch balsam noch cynamomijn.
    - verse[n=931]: Des moet god gheloeft sijn
    - verse[n=932]: Onser alre sceppare.
    - verse[n=933]: Doen scheyn eyn liecht claer
    - verse[n=934]: Ouer den monster bynnen
    - verse[n=935]:
      - Ende
      - buten in allen synnen,
    - verse[n=936]: Dat onghewoenliken dochte
    - verse[n=937]: Den luden - alst wale mochte -
    - verse[n=938]: Die daer omtrent waren.
    - verse[n=939]: Sij loefden gode twaren,
    - verse[n=940]: Alst gheyn wonder en was.
    - verse[n=941]: Dus waert verhauen sinte Seruaes
    - verse[n=942]: Inden sconen somertijde,
    - verse[n=943]: Die gods ghebenediede,
    - verse[n=944]: Septimo ydus junij.
    - verse[n=945]: Wildi weten wanneer dat sy?
    - verse[n=946]: In bramaent opten seuensten dach.
    - verse[n=947]: Voele scoenre teyken men doe sach.
    - verse[n=948]: Doen die goede sinte Seruaes
    - verse[n=949]: Aldus doen verheuen was
    - verse[n=950]: Mit eeren als hoem wale betam
    - verse[n=951]: Ende dat die teyken vernam
    - verse[n=952]: Karole die coninck rike,
    - verse[n=953]: Doen ontfinck hijt blidelike.
    - verse[n=954]: Gode gaff hij den loff.
    - verse[n=955]: Te triecht sprack hij eynen hoff
    - verse[n=956]: Saen te paesschen daer na.
    - verse[n=957]: Sinte Seruaes diende hij da
    - verse[n=958]: Mit gheysteliken moede.
    - verse[n=959]: Dae gheschieden teyken goede,
    - verse[n=960]: 'Dat dede god mit synre macht:'
    - verse[n=961]: Inden seluen paeschnacht
    - verse[n=962]: Die wijle dat men die lessen las
    - verse[n=963]: Eyn seer sieck man die ghenas
    - verse[n=964]: Die langhe was ghehaertscaert
    - verse[n=965]: God halp haer dat sij gaende waert
    - verse[n=966]: Ende eyne ander was houellecht
    - verse[n=967]: Denen waert der rugghe recht
    - verse[n=968]: Dat was goits gerichte
    - verse[n=969]: Eyn man die sieck was vander ghichte
    - verse[n=970]: Ende was verlaemt ende quall -
    - verse[n=971]: Hi lach daer inden hospitaell -
    - verse[n=972]: Die ghenas op die selue stonde;
    - verse[n=973]: Ende eyne ander was ghebonden
    - verse[n=974]: Mit tween kettenen, daer hij lach,
    - verse[n=975]: Daer men groten yamer ane sach
    - verse[n=976]: 'Beide spade ende vroe:'
    - verse[n=977]: Hij was beseeten daer toe
    - verse[n=978]: Mitten ouelen gheyste;
    - verse[n=979]: Dat was dat alre meyste.
    - verse[n=980]:
      - Dien verloeste god
      - ende
      - sinte Seruaes,
    - verse[n=981]: Daer grote vroude aff was.
    - verse[n=982]: Kaerle die coninck goede
    - verse[n=983]: Hi was in bliden moede
    - verse[n=984]: Doen god die Teyken daer dede
    - verse[n=985]: Daer die menschen ter seluer stede
    - verse[n=986]: Mede waren gheneesen.
    - verse[n=987]: Die vite deden hij sich leesen
    - verse[n=988]: Van sinte Seruaes die dae was
    - verse[n=989]: Hij hoerde sij gherne, dat mense las,
    - verse[n=990]: Doer liefde ende doer myne;
    - verse[n=991]: Hij mercte sij ane mit synne;
    - verse[n=992]: Het was hem sachte ende ghemack
    - verse[n=993]: Als hij hoerde dat men sprack
    - verse[n=994]: Van sinte Seruaes leuen.
    - verse[n=995]: Hij mercte voele euen
    - verse[n=996]: Die goede werck die hij beghinck;
    - verse[n=997]: Dien loen dien hij ontfinck
    - verse[n=998]: Dat conde hi voele wael verstaen.
    - verse[n=999]: Hi liet in sijn herte gaen
    - verse[n=1000]: Ende was des voele vroe
    - verse[n=1001]: Dat hij verhauen was alsoe.
    - verse[n=1002]: Aen hoem hadde hi goeden troost,
    - verse[n=1003]: Des hij heme voer tijts hadde verloost
    - verse[n=1004]: Vanden heyden, doen hij vacht;
    - verse[n=1005]: Des was hij heme dienstacht
    - verse[n=1006]: Daer nae went in sijnen doot,
    - verse[n=1007]: Went hij hem verloeste vuter noet.
    - verse[n=1008]: Als kaerle doen verschiet
    - verse[n=1009]: Daer nae quam dat deensche dyet
    - verse[n=1010]: In dat lant mit ghewalt,
    - verse[n=1011]:
      - Des
      - 'mennich '
      - herde seer ontgalt
    - verse[n=1012]: Daer in lutteringhen
    - verse[n=1013]: Daer sijt mochten bedwynghen
    - verse[n=1014]: Tusschen die mase ende den Rijn.
    - verse[n=1015]: Des en mocht ander raet sijn
    - verse[n=1016]: Dat lant hadden sij all veruochten.
    - verse[n=1017]: Des sij ghenyeten mochten
    - verse[n=1018]: Dat roefden sij ende namen,
    - verse[n=1019]: Doen sij te triecht quamen
    - verse[n=1020]: Daer die goede synte Seruaes
    - verse[n=1021]: Verhauen ende gheeert was.
    - verse[n=1022]: Ende dat werde heylichdome
    - verse[n=1023]: Dat doen was in sijnen doeme
    - verse[n=1024]:
      - Dat wouden sij int vuyr
      - 'verbernen, '
    - verse[n=1025]: Daer sinte Seruaes was bynnen
    - verse[n=1026]: Die sich wale heerlijck wrack.
    - verse[n=1027]: Mit ledderen clommen sij opt daeck,
    - verse[n=1028]: Sij ontstaken die kerke
    - verse[n=1029]: Mit vuyre ende mit werke
    - verse[n=1030]:
      - Mit droeghen houte
      - ende
      - mit stroe.
    - verse[n=1031]: Des woerden sij voele onvroe
    - verse[n=1032]: Want die somighe woerden verbrant,
    - verse[n=1033]: Sij selue ende haer ghewant,
    - verse[n=1034]: Van haers selfs vuyre.
    - verse[n=1035]: Sij becochtent herde duyre
    - verse[n=1036]: Dat sij die kerke ane staken.
    - verse[n=1037]: Den hals die somighe braken
    - verse[n=1038]: Die onsachte sneefden.
    - verse[n=1039]: Aen den muer die somighe cleefden
    - verse[n=1040]: Die men qualijck sach gebaren
    - verse[n=1041]: Als off sij onghehuer waren.
    - verse[n=1042]: Dat dede god der leuende.
    - verse[n=1043]: Die sobighe bleuen cleuende
    - verse[n=1044]: Aen dat daeck mitten handen
    - verse[n=1045]: Tot dat sij sich bekanden.
    - verse[n=1046]: Die alsoe waren beraden
    - verse[n=1047]: Dat sij god ghenade baden
    - verse[n=1048]: Ende sanctus Seruacium
    - verse[n=1049]: Dien hij ghenade wolde doen,
    - verse[n=1050]: Denen vergaff hij sijnen toren.
    - verse[n=1051]: Dander bleuen alle verloren.
    - verse[n=1052]: Alsoe wrack sich sinte Seruaes.
    - verse[n=1053]: Lodewijch die coninck was,
    - verse[n=1054]: Hij was coninck karles sone.
    - verse[n=1055]: Van hem willich uch cont doene
    - verse[n=1056]: 'Eyne reden cortelike:'
    - verse[n=1057]: Hij hadde vranckrike
    - verse[n=1058]:
      - Dat hij mochte
      - bedwinghen
    - verse[n=1059]:
      - Ende
      - daer toe alle lutteringhen;
    - verse[n=1060]: Sijn rijck ghinck bis aen den Rijn.
    - verse[n=1061]:
      - Ende
      - lodewijch die sone sijn.
    - verse[n=1062]:
      - Die ghecroende
      - ende
      - ghewijede,
    - verse[n=1063]: Hij hadde hoff in dien tijde
    - verse[n=1064]: In dien keersdaghen te Coelen
    - verse[n=1065]: Openbaer ende onuerhoelen;
    - verse[n=1066]: Sijn hoechtide dat was heerlijch.
    - verse[n=1067]: Doen quam daer hertoech heynrich
    - verse[n=1068]: Van Sassen, des conincks maech,
    - verse[n=1069]: Den hij gherne dae sach
    - verse[n=1070]: Want hij was rijck ende weert;
    - verse[n=1071]: Hij droech den Coninck sijn sweert
    - verse[n=1072]: Beide te monster ende te houe.
    - verse[n=1073]: Die voerste was in groten loue;
    - verse[n=1074]:
      - Hij condt heerliken
      - ende
      - wael doen
    - verse[n=1075]: Mit coninckliken loen
    - verse[n=1076]: 'Ende mit heerliken dinghen:'
    - verse[n=1077]: Hij gaff hem lutteringhen
    - verse[n=1078]: Te leen van sijnre hant,
    - verse[n=1079]:
      - Dat heerscap
      - ende
      - dat goede lant
    - verse[n=1080]: Vander masen tot opden Rijn.
    - verse[n=1081]: Hij hielt hem dat wale schijn
    - verse[n=1082]: 'Dat hij was sijn lieue neue:'
    - verse[n=1083]: Herde heerlijck was die gaue.
    - verse[n=1084]: Die ontfinck hij danckbaerlike.
    - verse[n=1085]: Het was dien van vranckrike
    - verse[n=1086]: Te groten danck ghedoen
    - verse[n=1087]: Dat hijt van heme wolde ontfoen.
    - verse[n=1088]: Dat leen dat was heerlijch.
    - verse[n=1089]: Doen quam der hertoech heynrijch
    - verse[n=1090]: Te triecht schier daer nae.
    - verse[n=1091]: Hij hadde sijnen hoff al dae.
    - verse[n=1092]: Sijne hertochdom hij dae besat,
    - verse[n=1093]: Dat was des landes houft stat.
    - verse[n=1094]: Die heeren hij doen besande
    - verse[n=1095]: Ende die heeren vanden lande,
    - verse[n=1096]:
      - Die gherne tot hem
      - quamen
    - verse[n=1097]: Doen si die reden vernamen.
    - verse[n=1098]: Dat lant deder in sijnen eyt,
    - verse[n=1099]: Al waest den somighen leyt
    - verse[n=1100]: Het waert hem all gehoersam.
    - verse[n=1101]: Ich en weyt wie dat sent quam
    - verse[n=1102]: Dat die van vranckrijck
    - verse[n=1103]: Daden alsoe boeslike
    - verse[n=1104]: Dat sij in eyn ghedroeghen
    - verse[n=1105]: Ende haren concinck versloeghen,
    - verse[n=1106]: Lodewijch karles sone -
    - verse[n=1107]: Wie mochten sij qualiker ghedoen -
    - verse[n=1108]: Die haer heer was gheboren.
    - verse[n=1109]: Dat was leyt ende toren
    - verse[n=1110]: Den hertoghe heynrike.
    - verse[n=1111]: Hij dede wael die ghelijke
    - verse[n=1112]: Mit torentliken dinghen.
    - verse[n=1113]: Hij ontfinck alle lutteringhen
    - verse[n=1114]: Vander roemscher cronen
    - verse[n=1115]: Vanden rijne totter sonen
    - verse[n=1116]: Te toerne den karlinghen.
    - verse[n=1117]: Sy moetens ghehinghen
    - verse[n=1118]: Want sij en condens nyet ghekeren.
    - verse[n=1119]:
      - Nochtan en wolde hijs nyet
      - 'ontberen. '
    - verse[n=1120]: Dat stont hon lasterlike
    - verse[n=1121]: Want het tot honnen rike
    - verse[n=1122]: Ghehoersam was daer beuoren;
    - verse[n=1123]: Dat hadden sij doen verloren.
    - verse[n=1124]: Die selue hertoch heynrike
    - verse[n=1125]:
      - Hij was vroet
      - ende
      - louelike.
    - verse[n=1126]:
      - Sent dat hij te triecht
      - quam
    - verse[n=1127]: Ende die werdicheit vernam
    - verse[n=1128]: Van sinte Seruaes, die daer lach,
    - verse[n=1129]: Dat hijs hoerde ende sach,
    - verse[n=1130]: Dat meercte hij in goede.
    - verse[n=1131]: Heme waert des te moede
    - verse[n=1132]: Ende vercoessen teynen patrone
    - verse[n=1133]: Doer sijne teyke scone.
    - verse[n=1134]: Die gheweldighe man
    - verse[n=1135]: Hi dede den raet dat hij gewan
    - verse[n=1136]:
      - Sinte Seruaes stole
      - ende
      - sijnen staff.
    - verse[n=1137]: Hij verwerff dat ment hem gaff.
    - verse[n=1138]: Wijsseliken hijt bedachte.
    - verse[n=1139]: Doen hijt in sassen brachte
    - verse[n=1140]: Die hertoghe, der edel heer,
    - verse[n=1141]: In sinte Seruaes eer
    - verse[n=1142]: Stichte hij eyne abdye all dae
    - verse[n=1143]: By der boden, als ich verstae, -
    - verse[n=1144]: Soe heyt dat water dat dae gheyt
    - verse[n=1145]: Daer dat cloester by steyt
    - verse[n=1146]: Van edelen cloester vrouwen.
    - verse[n=1147]: Men maecht verre aenscouwen
    - verse[n=1148]: Want het staet alsoe
    - verse[n=1149]: Op eynen berch hoe
    - verse[n=1150]: Ende is herde rijch
    - verse[n=1151]: Schone ende heerlijch.
    - verse[n=1152]: Quiddelinghen borch die vrye
    - verse[n=1153]: Soe heytet die heerlyke abdye.
    - verse[n=1154]: Sij heeft wale menghen heerliken man.
    - verse[n=1155]: Hij was salich diere ye began.
    - verse[n=1156]: Der hertoech heynrijch
    - verse[n=1157]: Sijn leuen was heerlijch.
    - verse[n=1158]: Die heilighe sinte Seruaes
    - verse[n=1159]: Die sijn patroen was,
    - verse[n=1160]: Hij en liets hem ongheloent nyet.
    - verse[n=1161]: Doen die heer verschiet
    - verse[n=1162]: Mocht hem wel helpen sinte Seruaes
    - verse[n=1163]: Van dies des hoem noet was.
    - verse[n=1164]: Men bestade den werden
    - verse[n=1165]: Mit eeren totter eerden
    - verse[n=1166]: Als men van rechte solde.
    - verse[n=1167]: God gheue heme sijne holde
    - verse[n=1168]: Ende den ewighen lijff.
    - verse[n=1169]: Noch doe leefde sijn edel wijff
    - verse[n=1170]: 'Ende Otte sijn lieue kint:'
    - verse[n=1171]: Hij waert te Romen keyser sent.
    - verse[n=1172]: Doen men sijnen vader begroeff
    - verse[n=1173]: Gheweldichlijch hij sich erhoeff
    - verse[n=1174]: Als die stoute lewe doet
    - verse[n=1175]: Ende hadde manliken moet
    - verse[n=1176]: Ende hadde daer toe goeden sen
    - verse[n=1177]: Tallen tijden, ich seker ben,
    - verse[n=1178]: Daer hijse wolde keeren.
    - verse[n=1179]: Onder hem soet stont mit eeren
    - verse[n=1180]: Gheystelike ghestichte
    - verse[n=1181]: Ende werrentlijck gerichte.
    - verse[n=1182]: Dat hielt hij eerlijcke
    - verse[n=1183]: Ende maecte inden rike
    - verse[n=1184]:
      - Den armen ghenade
      - ende
      - vrede
    - verse[n=1185]: Ende gaff den riken wijse rede.
    - verse[n=1186]: Te romen voer hij sijne vaert
    - verse[n=1187]: Ende werff dat hij ghewijet waert
    - verse[n=1188]: Heerliken all openbaer.
    - verse[n=1189]: Doen spraken die romaer
    - verse[n=1190]: Dat sijs waren vroe
    - verse[n=1191]: Dat hem was comen alsoe,
    - verse[n=1192]:
      - Dat eyn soe wale volkomen
      - man
    - verse[n=1193]: Soe grote heerscap dae ghewan,
    - verse[n=1194]: Dien god all daer sande
    - verse[n=1195]: Van den dutschen lande.
    - verse[n=1196]:
      - Otte was eyn seghe salich
      - 'man. '
    - verse[n=1197]: Doen hij dat rike ghewan
    - verse[n=1198]: Mit groter eeren hijt behielt.
    - verse[n=1199]: Bynnen sijnen tijden soe ghevielt
    - verse[n=1200]: Dat hij bussscopdome stichtede
    - verse[n=1201]:
      - Ende
      - dat rijke berichtede
    - verse[n=1202]: In eyns keysers stat.
    - verse[n=1203]: Sijn moeder hem deckwijle bat
    - verse[n=1204]: In moederliker mynnen
    - verse[n=1205]: Dat hi haer hulpe ghewynnen
    - verse[n=1206]: Sinte Seruaes ghebeyne,
    - verse[n=1207]: Dat heilighe ende dat reyne,
    - verse[n=1208]: Want sy den godes holde
    - verse[n=1209]: Gherne eer doen wolde;
    - verse[n=1210]: Oft sijt mochte leuen
    - verse[n=1211]:
      - Dat sij hem haer eyghen wolde
      - gheuen
    - verse[n=1212]: Ende cloestere ende kerken
    - verse[n=1213]: In sijne eer solde laten werken.
    - verse[n=1214]: Monstere wolde sij vryen
    - verse[n=1215]: Ende in sijne eer ghebenedyen
    - verse[n=1216]: Nae haers soens rade
    - verse[n=1217]: Ende dat hij dan dade
    - verse[n=1218]: Daer mede dat hij woude doen.
    - verse[n=1219]: Soe langhe bat sij haren soen
    - verse[n=1220]: Mit liste ende mit synne
    - verse[n=1221]: Tot dat heme die mynne
    - verse[n=1222]: Van sijnre moeder gheryet
    - verse[n=1223]: Dat hijt en mochte laten nyet,
    - verse[n=1224]: Dat hij haren wille dede
    - verse[n=1225]: Ende leystede hare bede.
    - verse[n=1226]: Der coninck otte die ghewerde
    - verse[n=1227]: Sijnre moeder des sij begherde
    - verse[n=1228]: Des hij wale gheweldich was.
    - verse[n=1229]: Doen waert die goede sinte Seruaes
    - verse[n=1230]: Van triecht gheuoert alsoe.
    - verse[n=1231]: Die sassen waren voele vroe
    - verse[n=1232]:
      - Hi was haer salicheit
      - ende
      - haer heyll
    - verse[n=1233]: Des sij ghenoten eyn groot deyll
    - verse[n=1234]: Bennen drien Jaren.
    - verse[n=1235]: Ende die van triecht waren
    - verse[n=1236]: Mit yamer beuanghen
    - verse[n=1237]: Doent hon soe was erganghen;
    - verse[n=1238]:
      - Dat was haer rouwe ende
      - toren
    - verse[n=1239]: Dat sij alsoe hadden verloren
    - verse[n=1240]: 'Haren troost, den reynen:'
    - verse[n=1241]: Sy mochten byllich weynen.
    - verse[n=1242]: Yamerlijck was haer claghe
    - verse[n=1243]: Beide mit nacht ende mit daghe
    - verse[n=1244]: Dat hon des nyet en verdroet.
    - verse[n=1245]: Maer der gheenre vroude was groot
    - verse[n=1246]: Die sint Seruaes voerden.
    - verse[n=1247]: Voele balde sij sich roerden
    - verse[n=1248]: Mit vrouden ende mit sanghe
    - verse[n=1249]: Allen die straten langhe
    - verse[n=1250]: Westualen ende sassen dorch
    - verse[n=1251]: All tot quiddelinghen borch.
    - verse[n=1252]: Daer brachten sij den heylant.
    - verse[n=1253]: All daer sij voeren doer die lant
    - verse[n=1254]:
      - 'Mennich '
      - teyken men daer sach
    - verse[n=1255]: Beyde nacht ende dach,
    - verse[n=1256]: Voele ende ontellike
    - verse[n=1257]: Die god van hiemelrike
    - verse[n=1258]: Sinte Seruaes ter eeren dede.
    - verse[n=1259]: Des loefde men hem in mengher stede.
    - verse[n=1260]: Die teyken waren louelijck
    - verse[n=1261]: Ende der loff was heerlijck
    - verse[n=1262]: Ende men gaf den waren gode
    - verse[n=1263]: Ende sinte Seruaes sijnen bode
    - verse[n=1264]: Wijde achter den lande
    - verse[n=1265]: Menghe rijke offerande
    - verse[n=1266]: Van ouden ende van jonghen.
    - verse[n=1267]: Doghentlike sy songhen
    - verse[n=1268]: Bouen inder lochten
    - verse[n=1269]: Dat sijt horen mochten
    - verse[n=1270]: 'Die keersten, als sij daden:'
    - verse[n=1271]: Het quam bi gods ghenaden.
    - verse[n=1272]: Doen der heer loefsam
    - verse[n=1273]: Te quiddelinghen borch quam,
    - verse[n=1274]: Die goede sinte seruaes,
    - verse[n=1275]: Grote vroude doen daer was.
    - verse[n=1276]: Heerlijck was der ontfanck
    - verse[n=1277]:
      - Ende
      - heerlijck was doe haer ghesanck.
    - verse[n=1278]: Die edele cloester vrouwen
    - verse[n=1279]: Sy ontfinghen hem mit trouwen,
    - verse[n=1280]: Die louelike gemmen,
    - verse[n=1281]: Ende mit vroliken stemmen,
    - verse[n=1282]: Die reyne gods brude,
    - verse[n=1283]: Ende ander goede lude
    - verse[n=1284]: Die langhe sijns hadden begheert.
    - verse[n=1285]: Hij was der eeren wale weert
    - verse[n=1286]: Die heilighe sinte Seruaes.
    - verse[n=1287]: Groten yamer doen was
    - verse[n=1288]: Te triecht alle die drie iaer.
    - verse[n=1289]: Dat mach men weten wel voerwaer.
    - verse[n=1290]: Alsoe voele als der Sassen
    - verse[n=1291]: Haer vroude was ghewassen
    - verse[n=1292]: Soe wies triecht die rouwe.
    - verse[n=1293]: Die wijse ende die ghetrouwe
    - verse[n=1294]: Sinte Seruase dienstman,
    - verse[n=1295]: Dien soe leyde was ghedaen
    - verse[n=1296]:
      - Dat hon haer troost was
      - 'ghenomen, '
    - verse[n=1297]: Sij waren des in ey comen
    - verse[n=1298]: Verholen, nyet openbaer -
    - verse[n=1299]:
      - Ich en weyt wie
      - 'mennich '
      - daer
    - verse[n=1300]: Die saken ouerdachten
    - verse[n=1301]: Ende dat wolden achten
    - verse[n=1302]: Off sijt mochten ghedoen -
    - verse[n=1303]:
      - Dat sij sanctus
      - Seruacium
    - verse[n=1304]: Weder mochten brenghen
    - verse[n=1305]: Woldes hon god ghehenghen
    - verse[n=1306]: Dats hon stade ghelaghe.
    - verse[n=1307]: Sij satten in die waghe
    - verse[n=1308]: 'Beide lijff ende goet:'
    - verse[n=1309]: Dat ryet hon haer manlike moet.
    - verse[n=1310]: Te sassen voeren sij nae
    - verse[n=1311]: Ende dienden soe langhe dae
    - verse[n=1312]: Went sij woerden heymelijch.
    - verse[n=1313]: Haer seden waren eerlijch
    - verse[n=1314]: Ende haer werken der sij plaghen
    - verse[n=1315]: Tot dat sij wale besaghen
    - verse[n=1316]: Die seden ende die gheleghentheiden.
    - verse[n=1317]: Dit quam van groter doghentheiden
    - verse[n=1318]: Dat sij des begonden.
    - verse[n=1319]: Doe sijt all ondervonden
    - verse[n=1320]: Wie derre Costeryen plach
    - verse[n=1321]: Ende waer sinte Seruaes lach,
    - verse[n=1322]: Die gods ghebenediede,
    - verse[n=1323]: Doen waert eyn hoechtijde
    - verse[n=1324]: Daer arme ende rijke
    - verse[n=1325]: Begonden werdelike,
    - verse[n=1326]: Die lude vanden lande
    - verse[n=1327]: Dient god te moede sande.
    - verse[n=1328]:
      - Inden cloester
      - ende
      - inder stat
    - verse[n=1329]: Der eyn vrunt den anderen bat
    - verse[n=1330]: Als men ten hoechtijden doet.
    - verse[n=1331]: Doen waert dat hoechtijde voele goet
    - verse[n=1332]: Mit vieren ende mit waken
    - verse[n=1333]: Mit vrouden in mengher saken
    - verse[n=1334]: Mit drincken ende mit weertscapen
    - verse[n=1335]:
      - Mit mynnen
      - ende
      - mit vrientscapen.
    - verse[n=1336]: Twee daghen ende eyne nacht
    - verse[n=1337]: Dat sij waecten ouer macht.
    - verse[n=1338]:
      - Sij speelden
      - ende
      - sij riepen.
    - verse[n=1339]: Ende doen si doen ontsliepen
    - verse[n=1340]: Des anderen nachts daer nae
    - verse[n=1341]: Doen waest voele stille dae
    - verse[n=1342]: Want sij sliepen vaste;
    - verse[n=1343]: Weerde ende ouch die gaste,
    - verse[n=1344]: Die vrouwen inden cloester,
    - verse[n=1345]: Dyenaer ende kuster,
    - verse[n=1346]: Sij en condens nyet ghelaten
    - verse[n=1347]: Haers selues sij vergaten;
    - verse[n=1348]: Blusschen lieten sij dat liecht.
    - verse[n=1349]: Die doen daer waren van triecht
    - verse[n=1350]: Van sinte Seruaes lande geboren
    - verse[n=1351]:
      - Sij hadden langhe daer
      - beuoren
    - verse[n=1352]: Haer dinck daer toe beraden -
    - verse[n=1353]: Alse die wijsliken daden -
    - verse[n=1354]: Wie sij vuten lande queemen
    - verse[n=1355]: Off sy sinte seruaes neemen.
    - verse[n=1356]: Dat hadden sij te voren bedacht.
    - verse[n=1357]: Het was inder middernacht
    - verse[n=1358]: Doen hon gheluck gaff die stade.
    - verse[n=1359]: Doen berouwede hon haren scade.
    - verse[n=1360]: 'Haer leuen setten sij aen eyn heyll:'
    - verse[n=1361]: Sij sneden aff die clocken seyll
    - verse[n=1362]: Vanden clocken die daer hynghen.
    - verse[n=1363]: Totter altaer sy ghinghen.
    - verse[n=1364]: Doe sij daer toe quamen
    - verse[n=1365]: Dat schrijn dat sij doen namen
    - verse[n=1366]: Daer sinte Seruaes in lach,
    - verse[n=1367]:
      - Die haer herte
      - 'verlichte '
      - als der dach.
    - verse[n=1368]: Nae hon sloeten sij die doere
    - verse[n=1369]: Doen sij quamen daer voere.
    - verse[n=1370]:
      - Mit anxte
      - ende
      - mit sorghen
    - verse[n=1371]: 'Sij riepen: "god wille ons borghen."'
    - verse[n=1372]: Dat lant ruymden sij daer mede.
    - verse[n=1373]: Sij wisten wael der lude sede
    - verse[n=1374]: Ende hadden wale bekant
    - verse[n=1375]: Die rechte weghe doer dat lant.
    - verse[n=1376]: Dat lant sij doen ruymden,
    - verse[n=1377]: Dat sij doe nyet en versuymden
    - verse[n=1378]: Daer sy om quamen daer.
    - verse[n=1379]: Doen mens int cloester waert gewaer,
    - verse[n=1380]: Die des Cloesters plaghen,
    - verse[n=1381]: Doen sij den scade besaghen
    - verse[n=1382]: Dat ontfoert was sinte Seruaes,
    - verse[n=1383]: Groten yamer doen daer was
    - verse[n=1384]: Inden lande ouer all.
    - verse[n=1385]: Als sij vernamen den vall
    - verse[n=1386]: Ende die vreyselike mere,
    - verse[n=1387]: Quiddelinghen burghere,
    - verse[n=1388]: Doen was groot claghe dae.
    - verse[n=1389]: Ghewapent volchden sij hon nae.
    - verse[n=1390]: 'Dat was doen al te spade:'
    - verse[n=1391]: Eer sijs woerden te rade
    - verse[n=1392]: Dat sij te samen ghequamen
    - verse[n=1393]: Ende haer wapen ghenamen,
    - verse[n=1394]: Soe waren sij soe verre gheuaren
    - verse[n=1395]: Dat sij vut haren oughen waren;
    - verse[n=1396]: Sij en mochtense nyet eruolghen.
    - verse[n=1397]: Des waren sij seer verbolghen.
    - verse[n=1398]: Dat wolde die goede sinte Seruaes
    - verse[n=1399]: Ende god des die ghewalt was.
    - verse[n=1400]: 'Dat waert hon voele wale bekant:'
    - verse[n=1401]: Anders en mochten sij doer dlant
    - verse[n=1402]: Noch van danne moghen comen;
    - verse[n=1403]:
      - God hadse in sijne hoede
      - ghenomen
    - verse[n=1404]: Ende in sijnen gheleyde.
    - verse[n=1405]: Sij voeren mit arbeyde
    - verse[n=1406]: Beide spade ende vroe.
    - verse[n=1407]: Soe lange daden sij daer toe
    - verse[n=1408]: Dat sij te lande quamen.
    - verse[n=1409]: Ende doent die van triecht vernamen
    - verse[n=1410]: Doen waren sijs blide ende vroe
    - verse[n=1411]: Datse god wolde troesten soe.
    - verse[n=1412]: Doen men dat te triecht vernam
    - verse[n=1413]: Dat haer troost weder quam,
    - verse[n=1414]: Die weerde heer sinte Seruaes,
    - verse[n=1415]: Grote vroude doen daer was.
    - verse[n=1416]: Als sij van recht souden sijn
    - verse[n=1417]: Dat deden sij wale in schijn.
    - verse[n=1418]: Daer toech groot volck teghen
    - verse[n=1419]: Beide in straten ende in weghen
    - verse[n=1420]: Beide arme ende rike;
    - verse[n=1421]: Sy ontfinghenten vrolike
    - verse[n=1422]: Die Clercken mitten leken.
    - verse[n=1423]: Daer dede god scone teeken
    - verse[n=1424]: 'Doer sinte Seruaes sijnen knecht:'
    - verse[n=1425]: Daer worden cropele gaende recht
    - verse[n=1426]:
      - Ende recht gaen die
      - 'Cromme '
    - verse[n=1427]:
      - Daer woerden sprekende die
      - 'stomme; '
    - verse[n=1428]: Mitten gods gheloeue
    - verse[n=1429]: Woerden sprekende die doeue
    - verse[n=1430]: Te dien seluen stonden.
    - verse[n=1431]: Eyn die daer quam ghebonden
    - verse[n=1432]: Mitten boesen gheyste,
    - verse[n=1433]: Des dede hem god volleyste
    - verse[n=1434]:
      - Ende
      - sinte Seruaes, dat hijne verloeste
    - verse[n=1435]: Ende sijne vriende ghetrooste.
    - verse[n=1436]: Dat was merkelijck ghenoech.
    - verse[n=1437]: Eyn die water Calff droech,
    - verse[n=1438]: Die ydropocus ghenant was,
    - verse[n=1439]: Dien eerde god ende sinte Seruaes
    - verse[n=1440]: Dat hem die water sucht verghinck.
    - verse[n=1441]: Doen men den heilighen heer ontfinck
    - verse[n=1442]: Sinte Seruaes in gods namen,
    - verse[n=1443]: Die Clocken luyden altesamen
    - verse[n=1444]: Alleyne mitter goids cracht.
    - verse[n=1445]: Die teyken waren eeracht.
    - verse[n=1446]: Die ghoids ghenade was daer groot
    - verse[n=1447]: Des mennich menssche doen ghenoet.
    - verse[n=1448]: Alle die daer quamen
    - verse[n=1449]: Die die teykenen vernamen,
    - verse[n=1450]: Vroliken sij doen songhen;
    - verse[n=1451]: Mit herten ende mit tonghen
    - verse[n=1452]: Hoeuen sij ane den gods loff.
    - verse[n=1453]: Doen sij quamen opten vrijthoff
    - verse[n=1454]: Voer des monsters doere,
    - verse[n=1455]: Doen was daer groot volck voere
    - verse[n=1456]: Buten ende bynnen,
    - verse[n=1457]: Diene ontfinghen mit mynnen
    - verse[n=1458]: Mit loue ende mit sanghe
    - verse[n=1459]: Mit gheysteliken ontfanghe
    - verse[n=1460]: Alst den heer wale betam,
    - verse[n=1461]: Doen hij in dat monster quam
    - verse[n=1462]: In sijn eyghen huys te triecht,
    - verse[n=1463]: Daer dat ghewarighe gods liecht
    - verse[n=1464]: In eynen stillen ghedencken
    - verse[n=1465]: Die kerssen dede ontfencken
    - verse[n=1466]: Den luden inden handen,
    - verse[n=1467]:
      - Die vanden goids vuyr
      - ontbranden
    - verse[n=1468]: Liecht ende vtermaten scone,
    - verse[n=1469]: Ane den muer ende ane die crone
    - verse[n=1470]: Ende op die Candelaer
    - verse[n=1471]: Soe dat ment openbaer
    - verse[n=1472]: Die gods teyken daer sach.
    - verse[n=1473]: Mit recht viert men den dach
    - verse[n=1474]: Die ligt inden bramaende
    - verse[n=1475]: Des Seuenden daechs aengoende
    - verse[n=1476]: Als inden boeken daer steyt
    - verse[n=1477]: Als hier te voren is gheseyt.
    - verse[n=1478]: Hets recht dat men sijne feeste begheyt
    - verse[n=1479]: Gheystelike ende scone;
    - verse[n=1480]: Ende vander translacione
    - verse[n=1481]: Dat sinte Seruaes waert erhauen
    - verse[n=1482]: Vuter eerden daer hij lach begrauen.
    - verse[n=1483]: Dat quam beide op eynen dach
    - verse[n=1484]: Dat woude god diet al vermach.
    - verse[n=1485]: Sinte Seruaes dienstman
    - verse[n=1486]: Die ich ghenoemen nyet en can
    - verse[n=1487]: Diene weder hadden bracht
    - verse[n=1488]: Van Sassen mitter gods cracht,
    - verse[n=1489]: Sij ghinghen ten lecter staen
    - verse[n=1490]: Want sij hadden daer om ghedaen
    - verse[n=1491]: Alsoe ghedanen arbeyt.
    - verse[n=1492]: Sij seiden alle die waerheit
    - verse[n=1493]: Wie sij den heilighen heer
    - verse[n=1494]: Haelden alsoe verre
    - verse[n=1495]: Ende wie sij danne quamen
    - verse[n=1496]: Doent die van Sassen vernamen
    - verse[n=1497]: Die seer waren verbolghen,
    - verse[n=1498]: Doen sij hon solden volghen
    - verse[n=1499]: Ghewapent mit groten scaren;
    - verse[n=1500]: Wie sij god wolde bewaren
    - verse[n=1501]: Vanden groten volke;
    - verse[n=1502]: Wie dat eyne neuel wolke
    - verse[n=1503]: Ouer die Sassen quam
    - verse[n=1504]: Die hon den rechten wech benam
    - verse[n=1505]: 'Dat hon onkondich was der aert:'
    - verse[n=1506]: Want hon dat weder waert
    - verse[n=1507]: Soe duyster vtermaten
    - verse[n=1508]: Dat sij mysden der straten
    - verse[n=1509]: Dat sij te dien stonden
    - verse[n=1510]: Des weechs nyet en vonden
    - verse[n=1511]: Daer sij henen wolden;
    - verse[n=1512]: Sij en wisten waer sij solden
    - verse[n=1513]: Haere nyrghen gheyn twaren
    - verse[n=1514]: Ende lieten sinte Seruase varen
    - verse[n=1515]:
      - Ende
      - sijne man in gods vrede.
    - verse[n=1516]: Den Sassen woerden haer lede
    - verse[n=1517]: Alsoe swaer als eyn steyn.
    - verse[n=1518]: Ende ouer sinte Seruaes scheyn
    - verse[n=1519]: Dat heilighe hiemelsche liecht
    - verse[n=1520]: Ende ouer sijne dienstman van triecht
    - verse[n=1521]: Diene mit trouwen voerden.
    - verse[n=1522]: Herde schier sij sich roerden
    - verse[n=1523]: Sijne lieue vaert ghenote.
    - verse[n=1524]: Sij hadden hulpe groot
    - verse[n=1525]: Die hon der goede god beriet,
    - verse[n=1526]: Die ouch dat ysrahelsche diet
    - verse[n=1527]: Vut Egipten leyde
    - verse[n=1528]: Ende hon wael bereide
    - verse[n=1529]: Des weechs ende der snelden.
    - verse[n=1530]: Dat seiden sij ende vertelden
    - verse[n=1531]: Armen ende riken
    - verse[n=1532]: Den luden alle ghelijken
    - verse[n=1533]: Mit openbaren woerden.
    - verse[n=1534]: 'Doe spraken sij diet hoerden:'
    - verse[n=1535]: '"In nomine domini'
    - verse[n=1536]: Der gheware god geloeft sy."
    - verse[n=1537]: Doen die goede sinte Seruaes
    - verse[n=1538]: Te triecht weder comen was
    - verse[n=1539]: Daer en god ghesande,
    - verse[n=1540]: Doen was daer inden lande
    - verse[n=1541]: Mennich mensche herde vroe.
    - verse[n=1542]: Daer nae schier quaemt alsoe
    - verse[n=1543]: Dat dat rijck bleyff hereloes
    - verse[n=1544]: Ende der Coninck sijn lijf verloes
    - verse[n=1545]: Die des rijcks doen plach,
    - verse[n=1546]: Den men mit eeren noemen mach,
    - verse[n=1547]: Otte, des Conincks otten sone,
    - verse[n=1548]: Dien god die eer wolde doen
    - verse[n=1549]: Dat hij dat Coninckrijck
    - verse[n=1550]: Besat herde eerlijck,
    - verse[n=1551]: Behielt ende berichtede
    - verse[n=1552]:
      - Ende
      - busscopdome stichtede,
    - verse[n=1553]: Die weder die grieken vacht
    - verse[n=1554]: In Calabren mit groter cracht.
    - verse[n=1555]: Doen die coninck doot was
    - verse[n=1556]: Doen stont dat rijck, sijt seker das,
    - verse[n=1557]: Menghen dach onberaden
    - verse[n=1558]: Dat die menghe onrechte daden
    - verse[n=1559]: Den goeden ende mennich onghemack,
    - verse[n=1560]: Dat nyemant en richte noch en wrack
    - verse[n=1561]: Alst herde wale bescheyn.
    - verse[n=1562]: Eer die voersten des woerden eyn
    - verse[n=1563]:
      - Dat eyn ander coninck waert
      - ghecoren
    - verse[n=1564]: Soe hadde sinte Seruaes verloren
    - verse[n=1565]: Eyn goet dat bij der moselen lach,
    - verse[n=1566]: Dat sijn eyghen was menghen dach
    - verse[n=1567]: Ende sijn is noch hude.
    - verse[n=1568]: Dat namen hem quade lude
    - verse[n=1569]: 'Bij Couelense herde nae:'
    - verse[n=1570]: Onrechte heeren woenden dae
    - verse[n=1571]: Dijt hoem namen mit ghewalt,
    - verse[n=1572]: Des die somighe seer ontgalt.
    - verse[n=1573]: Dus waert berouft sinte Seruaes
    - verse[n=1574]: Dat doch groot onrecht was.
    - verse[n=1575]: Dat hij sijn eyghen hadde verloren
    - verse[n=1576]: Des hadden rouwe ende toren
    - verse[n=1577]: Sijn vrunt goede.
    - verse[n=1578]: Doen woerden sijs te moede
    - verse[n=1579]: Dat men sijne kasse daer droech
    - verse[n=1580]:
      - Ende
      - sijns heyldoms ghenoech
    - verse[n=1581]: Dat goet was ende gheweere,
    - verse[n=1582]: Des die quade roeuere
    - verse[n=1583]: Herde seer ontgolden
    - verse[n=1584]: Die sich nyet beteren en wolden.
    - verse[n=1585]:
      - Doen sinte Seruaes daer was
      - 'comen. '
    - verse[n=1586]: Die hem sijn goet hadden benomen
    - verse[n=1587]: 'Sij verloren voele meer:'
    - verse[n=1588]: Siele, lijff, goet end eer
    - verse[n=1589]: All daer sij in goeden hoeghen saten,
    - verse[n=1590]: Vroelijck droncken ende aten
    - verse[n=1591]:
      - Ende
      - wale mit vreden waenden sijn.
    - verse[n=1592]: 'Dat waert haren ongheluck schijn:'
    - verse[n=1593]: Die boese gheyst daer quam
    - verse[n=1594]:
      - Die sommighen mit lyue
      - ende
      - ziele nam
    - verse[n=1595]: Ende voerdese inder hellen.
    - verse[n=1596]: Die andere, haer ghesellen,
    - verse[n=1597]: Dien god die ghenade wolde gheuen
    - verse[n=1598]: Dat sij behielden haer leuen,
    - verse[n=1599]: Doen sij die waerheit vernamen
    - verse[n=1600]: Tot sinte Seruaes dat sij quamen
    - verse[n=1601]: Mit gheysteliken rade
    - verse[n=1602]: Ende soechten sijne ghenade
    - verse[n=1603]: Ende beterden haer schulde
    - verse[n=1604]: Ende erworuen sijne hulde
    - verse[n=1605]: Haer eyghen gauen sij heme om dat
    - verse[n=1606]: Dat sij versoenden des te bat.
    - verse[n=1607]: Doen die heilighe man
    - verse[n=1608]: Sijn eyghen weder ghewan,
    - verse[n=1609]: Die gheweldighe sinte Seruaes,
    - verse[n=1610]: Ende dat wonder dat dae was
    - verse[n=1611]: Gheschiet all openbaer,
    - verse[n=1612]: Doen ghinck die nyemaer
    - verse[n=1613]: Achter lande wijde.
    - verse[n=1614]: Doen baden in dien tijde
    - verse[n=1615]: Van Coulense die heerscap
    - verse[n=1616]: Doer gheystelike broederscap
    - verse[n=1617]: Dat ment hon ter eeren wolde doen
    - verse[n=1618]: Ende men sanctus Seruacium
    - verse[n=1619]: Hon daer naerre brechte.
    - verse[n=1620]:
      - Sijne priesteren
      - ende
      - dienst knechte
    - verse[n=1621]: Waren alsoe beraden
    - verse[n=1622]: Dat sijt gherne daden.
    - verse[n=1623]: Doen men die meer vernam
    - verse[n=1624]:
      - Groot volck daer integhen
      - quam
    - verse[n=1625]: Dien ment gheboet ende bat
    - verse[n=1626]: Van Couelentze vuter stat
    - verse[n=1627]:
      - Ende vanden lande
      - 'alomme,  '
    - verse[n=1628]:
      - Die wijse ende die
      - 'domme. '
    - verse[n=1629]: Doen was daer te diere stont
    - verse[n=1630]:
      - Mensschen
      - 'mennich '
      - dusent
    - verse[n=1631]: Mitt heyldoems ghenoeghen.
    - verse[n=1632]: Haer crucen die sij droeghen.
    - verse[n=1633]: Synghende sy doen ghinghen,
    - verse[n=1634]: Mit eeren sijne ontfinghen.
    - verse[n=1635]: Aen eynen velde wijde,
    - verse[n=1636]: Daer stont aender suden sijden
    - verse[n=1637]:
      - Eyn berch scone
      - ende
      - hoe.
    - verse[n=1638]: God van hiemel wolde alsoe
    - verse[n=1639]: Dat sulck heylichdom daer was
    - verse[n=1640]: Dat eeren wolde sinte Seruaes
    - verse[n=1641]: 'Die voele guets stichtede:'
    - verse[n=1642]: Die kasse sich op richtede
    - verse[n=1643]:
      - Ende
      - neych daer henen .drie. stont
    - verse[n=1644]: 'Alst oft woude segghen: "blijft gesont."'
    - verse[n=1645]: Sinte Seruaes die eerlike,
    - verse[n=1646]: Hij dede al dies ghelike
    - verse[n=1647]: Als off hij orloff nemen wolde
    - verse[n=1648]: Doen dede der gods holde
    - verse[n=1649]: Als die danne wolde keren.
    - verse[n=1650]: Doen voer hij danne mit eren.
    - verse[n=1651]: Dat scheiden dat was heerlijck.
    - verse[n=1652]:
      - Nu hoert wiet daer na
      - quam
      - waerlike
    - verse[n=1653]: Te golse, dat daer bij was,
    - verse[n=1654]: Daer eyghen hadde sinte Seruaes
    - verse[n=1655]:
      - Ende
      - 'daer toe wijngarde:'
    - verse[n=1656]: Die woerden verwoest haerde;
    - verse[n=1657]: Dat berichtede hij wale sent.
    - verse[n=1658]: Doen ghingen der gebeuren kint
    - verse[n=1659]: Des nachts inden wijngaert -
    - verse[n=1660]: Dat hon tonghemake waert -
    - verse[n=1661]: Ende stalen die wijnbeeren.
    - verse[n=1662]: Doent sinte Seruaes wilde weren
    - verse[n=1663]: Doen hadde hij schier ghedaen.
    - verse[n=1664]: Die wijnberen mocht men eten saen
    - verse[n=1665]: Doen mense plucte ende las.
    - verse[n=1666]: Inden herfst dattet was
    - verse[n=1667]: Dat die kinder daer in waren comen
    - verse[n=1668]:
      - Ende
      - hadden der wijnberen voele
      - genomen
    - verse[n=1669]: Dat sy doer nyemant en vermeden.
    - verse[n=1670]: Die eyne droeghen, dander sneden,
    - verse[n=1671]: Sij braken ende aten,
    - verse[n=1672]: Sij woesteden vtermaten,
    - verse[n=1673]: Daer hare egheyn aen en wan.
    - verse[n=1674]: Tot hon quam eyn alt man
    - verse[n=1675]: Scone ende heerlijch;
    - verse[n=1676]: Sinte Seruaes was hij ghelijch
    - verse[n=1677]: Des wijngarde dat men daer brack.
    - verse[n=1678]: 'Totten kinderen hij sprack:'
    - verse[n=1679]:
      - '"Waeromme '
      - neemder mijn goet?
    - verse[n=1680]: Het is quaet dat ghij doet.
    - verse[n=1681]: Ondanck hebbe hij diet uch ryet.
    - verse[n=1682]: En waerdy alsoe kint nyet
    - verse[n=1683]: Het soude uch qualijck vergaen.
    - verse[n=1684]: Doch soe wijt is gedaen,
    - verse[n=1685]: Alsoe kint als ghij sijt,
    - verse[n=1686]: Uch en sall te deser tijt
    - verse[n=1687]: 'Nyemant henne gheleyden:'
    - verse[n=1688]: Ghij sult des daichs verbeiden
    - verse[n=1689]: Tot dat uch ur vrunde hij vynden."
    - verse[n=1690]: Dit sprack hij totten kinden.
    - verse[n=1691]: Als die reden eynde nam,
    - verse[n=1692]: Sy en wisten wae der heer quam.
    - verse[n=1693]: Saen te desen stonden
    - verse[n=1694]: Soe stonden sij alle ghebonden
    - verse[n=1695]: Beyde groot ende cleyne;
    - verse[n=1696]: Sij bleuen alle ghemeyne
    - verse[n=1697]: Ane den wijngaert cleuende
    - verse[n=1698]: Ende dootliken leuende.
    - verse[n=1699]: Sij begonden te mesbaren
    - verse[n=1700]: Als off sij woedende waren;
    - verse[n=1701]: Haer anschijn was eyselijck
    - verse[n=1702]: Ende haer ghebeer vreyselijck;
    - verse[n=1703]: Sij verloren sen ende macht.
    - verse[n=1704]: Alsoe stonden sij alle die nacht
    - verse[n=1705]:
      - Ende
      - des anderen daichs ouer middach.
    - verse[n=1706]: Ende als sij eyn yeghelijck sach.
    - verse[n=1707]: Die sijn kint hadde verloren,
    - verse[n=1708]: Van dien sij waren geboren,
    - verse[n=1709]: Die hare vriende roechten,
    - verse[n=1710]: Langhe wijle dat sijse soechten
    - verse[n=1711]: Tot dat noene leden was.
    - verse[n=1712]: Alsoe woldet sinte Seruaes.
    - verse[n=1713]: Teghen die auontstonden
    - verse[n=1714]: Quamen sij daer sijse vonden
    - verse[n=1715]: Clemmende aen die stucke
    - verse[n=1716]: Te haren groten onghelucke.
    - verse[n=1717]: Sij en hoerden noch sij en saghen.
    - verse[n=1718]: Dit meshaechde haren maghen.
    - verse[n=1719]: Die oughen waren hon verkeert.
    - verse[n=1720]: Des waert hon dat herte besweert
    - verse[n=1721]: Den vaderen ende den moederen,
    - verse[n=1722]: Den susteren ende den broederen.
    - verse[n=1723]: 'Haert was hon allen der lijff:'
    - verse[n=1724]: Sij stonden als loths wijff
    - verse[n=1725]: Die wijlen teynen steyne waert.
    - verse[n=1726]: Doen mochte hon rouwen die vaert.
    - verse[n=1727]: Die vrunt waren voele onvroe
    - verse[n=1728]: Doen sijse vonden alsoe
    - verse[n=1729]: Staende soe kommerlike;
    - verse[n=1730]: Sy weynden yamerlike
    - verse[n=1731]: Diese mit trouwen meynden.
    - verse[n=1732]: Doen sij voele gheweynden
    - verse[n=1733]: Doen woerden sij soe beraden
    - verse[n=1734]: Dat sij ghenade baden
    - verse[n=1735]: Gode ende sinte Seruacium,
    - verse[n=1736]: Dat hon god genade wolde doen;
    - verse[n=1737]: Ende doer dijns selues eere,
    - verse[n=1738]: Die heilighe ende die meere,
    - verse[n=1739]: Dat hijs sich onderwonde
    - verse[n=1740]: Ende die kindere ontbonde
    - verse[n=1741]: Ende aensaghe haer yoechde;
    - verse[n=1742]: Doer sijnre groter doechde
    - verse[n=1743]: Lyet ghenyeten den kinden
    - verse[n=1744]: Ende hijse woude ontbinden
    - verse[n=1745]: Haer lijff ende ouch haer lede.
    - verse[n=1746]: Ende sij gheloefden heme mede
    - verse[n=1747]:
      - Dat
      - 'ommermeer '
      - sijn goet
    - verse[n=1748]: Voer hon soude sijn behoet,
    - verse[n=1749]: Off hijs wolde gheroeken
    - verse[n=1750]: Dat sijne souden besoeken
    - verse[n=1751]: Baruoet te sijnen graue.
    - verse[n=1752]: Doen dede hij hon die bande aue
    - verse[n=1753]: Die ghenadighe sinte Seruaes
    - verse[n=1754]: Die des wale gheweldich was.
    - verse[n=1755]: Die kinder hij verloeste,
    - verse[n=1756]: Die alder hij ghetrooste.
    - verse[n=1757]: Alsoe rychten sij sinte Seruaes
    - verse[n=1758]: Vann dat daer misdaen was;
    - verse[n=1759]: Ende hij behielt sijn recht.
    - verse[n=1760]: Het was eyn hertoghe, hiet Ghijsebrecht,
    - verse[n=1761]: Ende was heer in lutteringhen,
    - verse[n=1762]: Ghepresen in menghen dinghen,
    - verse[n=1763]: Eyn heelt van sijnen lyue.
    - verse[n=1764]: Hij hadden ghenomen te wyue
    - verse[n=1765]: Des conincks Otten dochter
    - verse[n=1766]: Dien men wale louen mochte.
    - verse[n=1767]: Hi was willich tallen goede.
    - verse[n=1768]: Heme waert des te moede
    - verse[n=1769]: Dat hij den keyser bat,
    - verse[n=1770]: Te triecht in sijnre houft stat
    - verse[n=1771]: Dat hij daer wonen wolde
    - verse[n=1772]: By den gods holde,
    - verse[n=1773]: Sinte Seruaes, by sijn graff.
    - verse[n=1774]: Doesn hoem der coninck orloff gaff
    - verse[n=1775]: Doen buwede hij ende stichtede;
    - verse[n=1776]: Die lant hij berichtede
    - verse[n=1777]: Vroech ende spade.
    - verse[n=1778]: Doen waert hij des te rade
    - verse[n=1779]: Der hertoghe reyne
    - verse[n=1780]: Dat hij van groten steyne
    - verse[n=1781]:
      - Eynen muer wolde doen
      - wercken
    - verse[n=1782]: Om sinte Seruaes kerken,
    - verse[n=1783]:
      - Vast werck
      - ende
      - hoghe daer toe.
    - verse[n=1784]: 'Maer doch en quaemt nyet alsoe:'
    - verse[n=1785]: Doen hij des woerden was in eyn
    - verse[n=1786]: Sinte Seruaes hem erscheyn
    - verse[n=1787]: In sijnen slape daer hij lach,
    - verse[n=1788]: Dat hem dochte dat hijne sach
    - verse[n=1789]: In sijnen vysione
    - verse[n=1790]: Mynnentlike ende schone
    - verse[n=1791]: Ende dat hijne wale erkande,
    - verse[n=1792]: Der hertoghe vanden lande.
    - verse[n=1793]: Dat dochte den heelde
    - verse[n=1794]: By eynen guldenen bielde
    - verse[n=1795]: Dat nae hem ghewracht was.
    - verse[n=1796]: 'Tot hem sprack doe sinte Seruaes:'
    - verse[n=1797]: '"Vrunt hertoghe ghijsebrecht'
    - verse[n=1798]: 'Ich sall dich waernen, het is recht:'
    - verse[n=1799]: Du wolt eyn dinck bestaen
    - verse[n=1800]: Dat dich nyet goet en is ghedaen,
    - verse[n=1801]: Mit desen groten werke
    - verse[n=1802]: Dattu om mijne kerke
    - verse[n=1803]: Hier wilste nu beghynnen.
    - verse[n=1804]:
      - Des waernen ich dich mit
      - 'mynnen. '
    - verse[n=1805]: Ich wille dattuyt laets
    - verse[n=1806]:
      - Ende
      - dich daer ane ghemaets.
    - verse[n=1807]: Die wijle dattu heues ghewalt.
    - verse[n=1808]:
      - Proeue dattu
      - 'ommer '
      - wesen salt
    - verse[n=1809]: Ten ewighen lijue
    - verse[n=1810]: Dat dich dat stade blyue.
    - verse[n=1811]: Het heuet der warighe heylant
    - verse[n=1812]: Mit sijnre almoeghender hant
    - verse[n=1813]: Gheuestet ende gheuryet,
    - verse[n=1814]: Gheuedemet ende gebenedyet."
    - verse[n=1815]: 'Noch doen sprack der heilige man:'
    - verse[n=1816]: '"Want ich dich wale goets gan'
    - verse[n=1817]: Daerome waerne ich dich des.
    - verse[n=1818]: 'Ich segghe dich dat waer es:'
    - verse[n=1819]: God dien ich daer om bat,
    - verse[n=1820]: Hij sall mijne houft stat
    - verse[n=1821]: Beschermen ende beureden,
    - verse[n=1822]: Die meyster is van alre reden,
    - verse[n=1823]: Die sinte maria ghedroech.
    - verse[n=1824]:
      - Dese stat is
      - 'ommer '
      - vast genoech
    - verse[n=1825]: Went aen den doemels dach
    - verse[n=1826]: Datse nyemant en mach
    - verse[n=1827]: Te breken noch te storen,
    - verse[n=1828]: Ende die daer toe behoren,
    - verse[n=1829]: Off sijt mit reden merken
    - verse[n=1830]: Dat sijt nyet en verwerken
    - verse[n=1831]: Mit groten houftsonden.
    - verse[n=1832]: Dat saltu hon orkonden."
    - verse[n=1833]: Alse dat ghesproken was
    - verse[n=1834]: Van hem schiet sinte Seruaes,
    - verse[n=1835]: Vanden hertoghe daer hij lach,
    - verse[n=1836]: Dat hij nyet meer sijns en sach
    - verse[n=1837]: Ende lieten inden gots vrede
    - verse[n=1838]: Doen hij hem seide dese reden
    - verse[n=1839]: Die hij voele gherne vernam
    - verse[n=1840]: Want hoem goet daer aff quam.
    - verse[n=1841]: Des was sijn herte voele vroe.
    - verse[n=1842]: Teynen male quaemt soe
    - verse[n=1843]: Dat des hertoghen wijff
    - verse[n=1844]: Die hoem lieff was als sijn lijff
    - verse[n=1845]: In sinte Seruaes monster quam
    - verse[n=1846]: Daer sij onrecht goet nam
    - verse[n=1847]: In die heilighe stat.
    - verse[n=1848]: Den kuster sij des erbat
    - verse[n=1849]: Dat hij die treeskamer ontsloet,
    - verse[n=1850]: Des sij sent qualijck genoet.
    - verse[n=1851]: Dat dede haer onrechte sen.
    - verse[n=1852]: Die hertoghinne ghinck daer in
    - verse[n=1853]: Dat ornament scouwen.
    - verse[n=1854]: 'Doen vergat sij derre trouwen:'
    - verse[n=1855]: Doen sij sach die zierheit
    - verse[n=1856]: Doen verwan sij die ghiericheit
    - verse[n=1857]: Om eyn pellen dien sij sach
    - verse[n=1858]: Dieinden tresoer daer lach
    - verse[n=1859]: Duyr ende voele goet.
    - verse[n=1860]: 'Daer toe stond haer der moet:'
    - verse[n=1861]: Van groten sonden dat quam
    - verse[n=1862]: Dat sij den pellen doe nam.
    - verse[n=1863]: Heymelijck sijne danne droech.
    - verse[n=1864]: Dat was mesdaet meer dan ghenoech
    - verse[n=1865]: Dat sijt yet ghedachte.
    - verse[n=1866]: Doen sijt thuys brachte -
    - verse[n=1867]: Als haer der viant gheriet -
    - verse[n=1868]: Eyn cleyt sij daer aff maken lyet,
    - verse[n=1869]: Die hertoghinne rijke,
    - verse[n=1870]: Sij deden herde zyerlike
    - verse[n=1871]: Scheppen ende ghellen
    - verse[n=1872]: Want het was eyn duere pellen;
    - verse[n=1873]: Des deden sij die nade
    - verse[n=1874]: Neyen mit goltdrade.
    - verse[n=1875]:
      - Des en dorste men haer nyet
      - veronnen
    - verse[n=1876]: Hadde sijt wale ghewonnen.
    - verse[n=1877]: 'Nu hoert hier die waerheit:'
    - verse[n=1878]: Doen dese rock was bereyt
    - verse[n=1879]: Schoen ende herde zierlike
    - verse[n=1880]: Dien die hertoghinne rijke
    - verse[n=1881]: Te hoechtijde soude draghen
    - verse[n=1882]: Ende inden heilighen daghen,
    - verse[n=1883]: Des en woude nyet sinte Seruaes.
    - verse[n=1884]: Doent sinte Seruaes dach was
    - verse[n=1885]: Ende sij ter kerken soude gaen,
    - verse[n=1886]: Den rock hadde sij aen gedaen
    - verse[n=1887]: Want hij was herde chiersam.
    - verse[n=1888]: Doen sij inden monster quam,
    - verse[n=1889]: Als men ten ambacht vynck,
    - verse[n=1890]: Eyn ouel slaep haer ouer ghinck
    - verse[n=1891]: Al daer alle tfolck toe sach.
    - verse[n=1892]: In slape sij daer neder lach.
    - verse[n=1893]: Doen sij eyne wijle gesliep
    - verse[n=1894]: Vreyseliken dat sij ryep
    - verse[n=1895]: Want haer in droeme was.
    - verse[n=1896]: '"Ghenade, heer sinte Seruaes,"'
    - verse[n=1897]: Riep die vrouwe ouer luyt,
    - verse[n=1898]: '"Helpt mich, heer, soete druyt",'
    - verse[n=1899]: 'Derdeweruen riep sij seer:'
    - verse[n=1900]: '"Verloest mich, troest, soete heer."'
    - verse[n=1901]: Die lude die dit hoerden
    - verse[n=1902]: Verveerden sich vanden woerden.
    - verse[n=1903]: Doen des der hertoghe waert ghewaer
    - verse[n=1904]: Doen ghinck hij haestelick all daer.
    - verse[n=1905]: In sijnen armen dat hijse nam.
    - verse[n=1906]: Doen sij tot haer seluer quam
    - verse[n=1907]: Voele seer dat sij doen weynde.
    - verse[n=1908]: Hij vraechde haer wat sij meynde
    - verse[n=1909]: Der hertoghinnen rijke.
    - verse[n=1910]: Hij bat haer goedertierlijck
    - verse[n=1911]: Dat sij hoem wolde lyen
    - verse[n=1912]: Wat sij daer hadde ghesyen,
    - verse[n=1913]: Dat sij sich soe erueerde
    - verse[n=1914]: Ende soe enxtelijken ghebeerde.
    - verse[n=1915]: Des vraechde hij haer mit synne.
    - verse[n=1916]: 'Doen sprack die hertoghinne:'
    - verse[n=1917]: '"Heer doer dijne eer,'
    - verse[n=1918]: Ich scaems mich vtermaten seer
    - verse[n=1919]: Maer doch moet icht uch konden.
    - verse[n=1920]: Het quam van mijnen sonden;
    - verse[n=1921]: Dat hebbe ich wale beuonden.
    - verse[n=1922]: Ich was tot eynre stonden
    - verse[n=1923]: 'In die Treeskamere:'
    - verse[n=1924]: Dat compt mich nu te yamere -
    - verse[n=1925]: Voele hertze lieue gheselle,
    - verse[n=1926]: Daer nam ich desen pelle
    - verse[n=1927]: Dien ich hij aen draghe;
    - verse[n=1928]: Dat arne ich hude in desen daghe.
    - verse[n=1929]: Nu doen ich her in quam
    - verse[n=1930]: Ende mich der slaep die macht benam,
    - verse[n=1931]: In mijnen droeme, daer ich lach,
    - verse[n=1932]: Sinte Seruaes ich sitten sach
    - verse[n=1933]: Voer den hoeghen altaer;
    - verse[n=1934]: Schoen ende alsoe claer
    - verse[n=1935]: Sat daer die gods holde
    - verse[n=1936]: Op eynen stoele van golde,
    - verse[n=1937]: Schoen ende wael ghedaen.
    - verse[n=1938]: Om heme soe sach ich staen
    - verse[n=1939]: Heiligher heere eyne scare.
    - verse[n=1940]: Doen wolde ich mich ghenaken daere
    - verse[n=1941]: Ende comen te sijnen voeten
    - verse[n=1942]: Te ghenaden ende te boeten.
    - verse[n=1943]: Doen ich hem te naken began
    - verse[n=1944]: Doen quam daer eyn swart man
    - verse[n=1945]:
      - 'Grymmende '
      - end vreyseljck,
    - verse[n=1946]: Onghehuyr ende eyselijck
    - verse[n=1947]: Ane hude ende aen haer,
    - verse[n=1948]: Ende gaff mich slaghe swaer
    - verse[n=1949]: Ouer rughe ende ouer sijden.
    - verse[n=1950]: Ich en mocht hem nyet ontstryden
    - verse[n=1951]: Noch ich en mocht hem nyet ontflyen.
    - verse[n=1952]: Mijn ghewant woude hij mich aue tyen
    - verse[n=1953]: Dat ich bleue naect ende bloet;
    - verse[n=1954]: Des was mijn anxte voele groot
    - verse[n=1955]: Dat hij mich wolde ontcleyden.
    - verse[n=1956]: Doen was voele nae ghescheyden
    - verse[n=1957]: Mijne ziele van mijnen lyue,
    - verse[n=1958]: Mij armen sondighen wyue.
    - verse[n=1959]: Ich waer sekerliken doot
    - verse[n=1960]: Maer dat mich sijne hant boet
    - verse[n=1961]: Die ghenadighe sinte Seruaes,
    - verse[n=1962]: Des ich nye werdich en was.
    - verse[n=1963]: Voerwaer, wet dat, lieue geselle.
    - verse[n=1964]: Wee mich, dat ich desen pelle
    - verse[n=1965]: Ye ghesach ofte ghenam
    - verse[n=1966]: Daer mich dit ouel aue quam."
    - verse[n=1967]: Der hertoghe Ghijsbrecht, die guede,
    - verse[n=1968]: Was in droeuen moede
    - verse[n=1969]:
      - Doen hij vernam
      - ende
      - hoerde
    - verse[n=1970]: Vander vrouwen dese woerde
    - verse[n=1971]: Want hij wale bekande
    - verse[n=1972]: Die sonde ende die scande;
    - verse[n=1973]: Des hadde hij groten rouwe
    - verse[n=1974]: Maer doch troeste hij die vrouwe.
    - verse[n=1975]: 'Ghetruweliken hij haer ryet:'
    - verse[n=1976]: '"Vrouwe, en mestroest uch nyet.'
    - verse[n=1977]: Dats nu der beste raet
    - verse[n=1978]: Dat wij dese mesdaet
    - verse[n=1979]: Mit goeden willen boeten."
    - verse[n=1980]: '"God onne ons dat wij moeten",'
    - verse[n=1981]: Sprack die hertoghinne.
    - verse[n=1982]: '"Mijne voele lieue mynne",'
    - verse[n=1983]: Sprack die hertoge Ghijsebrecht,
    - verse[n=1984]: '"Wij soelen bieden, dat is recht,'
    - verse[n=1985]: Heerlike soene.
    - verse[n=1986]: Dat rade ich uch te doene.
    - verse[n=1987]: Eeren wij onsen lieuen heer ihesum
    - verse[n=1988]: Ende den goedertieren Seruacium
    - verse[n=1989]: Die uch huyden verloeste."
    - verse[n=1990]: Die vrowe hij dus troeste
    - verse[n=1991]: Als hijt in sijnen herten vant.
    - verse[n=1992]: Sijn vrouwe nam hij mitter hant
    - verse[n=1993]: Voer al dat volck openbaer
    - verse[n=1994]: Ende ghinck totten altaer
    - verse[n=1995]: Ende voer sinte Seruaes graff.
    - verse[n=1996]: Groet goet hij hem gaff,
    - verse[n=1997]: Eyghen ende dienst man,
    - verse[n=1998]: Die sinte Seruaes doe ghewan,
    - verse[n=1999]: Man wijff ende ouch kint;
    - verse[n=2000]:
      - Ende waren beide
      - 'ommer '
      - sent
    - verse[n=2001]: Sinte Seruaese dienstacht.
    - verse[n=2002]: Soe groot is die gods cracht.
    - verse[n=2003]: Heerlijck die gaue was
    - verse[n=2004]: Die dae ontfinck sinte Seruaes
    - verse[n=2005]: Die gods ghebenediede.
    - verse[n=2006]: In eyns conincks tijde
    - verse[n=2007]: Die was gheheyten coenraet,
    - verse[n=2008]: Doen was te huys inder stat
    - verse[n=2009]: Eyn sinte Seruaes eyghen man
    - verse[n=2010]: Die doer stoutheit began
    - verse[n=2011]: Dat hem ergherde sijn leuen.
    - verse[n=2012]: Eyn heer hadde hem gegheuen
    - verse[n=2013]: Eyn heerlijcheit die tzens galt
    - verse[n=2014]: Sinte Seruaes ende mit gewalt
    - verse[n=2015]: Wolde hij dat breken aff
    - verse[n=2016]: Alsoe dat hijs nyet en gaff.
    - verse[n=2017]: Hij was gheheyten Cendebolt.
    - verse[n=2018]: Hij was sculdich van rechter scholt
    - verse[n=2019]: Cens van sijnen houfde.
    - verse[n=2020]: Sinte Seruaes hij des roufde
    - verse[n=2021]: Mit onrechter gewalt,
    - verse[n=2022]: Des hij eyns deyls ontgalt.
    - verse[n=2023]: Hij onthielden mit stryde.
    - verse[n=2024]: Van sijns vaders sijde
    - verse[n=2025]: Was hij van ridderscap geboren.
    - verse[n=2026]: Daer om hadde hij groten toren
    - verse[n=2027]: Als heme yemant des ghewoech
    - verse[n=2028]: Dat was hoem onwert genoech.
    - verse[n=2029]: Dat waert hem namaels seer suer.
    - verse[n=2030]: 'Teynen tijde dat hij swoer:'
    - verse[n=2031]: Hij en betaeldes nommer pennynck
    - verse[n=2032]: Doer egheynre hande dynck -
    - verse[n=2033]: Des en dorst nyemant hebben waen -
    - verse[n=2034]: Die wijle dat hij mochte ghestaen
    - verse[n=2035]: Op sijne voete ende op sijne beyn;
    - verse[n=2036]: 'Dat heme in corten tijden scheyn:'
    - verse[n=2037]: Want inder naester nacht
    - verse[n=2038]: Velden eyn groot onghemach,
    - verse[n=2039]: Dat quam van gods ghericht,
    - verse[n=2040]: Doen hoem vander ghycht
    - verse[n=2041]: Die beyn all mitten voeten.
    - verse[n=2042]: Doen wolde hij gherne boeten
    - verse[n=2043]: Mit goeder lude rade.
    - verse[n=2044]: 'Doen waest all te spade:'
    - verse[n=2045]: Ane den lyue mochte hij nyet genesen.
    - verse[n=2046]: Die ziele mocht wale behalden wesen
    - verse[n=2047]: Off hijt verduldeliken nam
    - verse[n=2048]: Dat heme van sijnen sonden quam.
    - verse[n=2049]: Van sinte seruaes is ons bleuen
    - verse[n=2050]: Menghe goede dinck bescreuen.
    - verse[n=2051]: Dat is ons wale kondich
    - verse[n=2052]: Dat eyn goet keyser heynrijch
    - verse[n=2053]: Sinte Seruaes seer eerde
    - verse[n=2054]: Ende sijnen vlijt daer toe keerde
    - verse[n=2055]: Tot sijnen dienst alle sijn leuen;
    - verse[n=2056]: Want god hadde hem ghegheuen
    - verse[n=2057]: Den sen ende den goeden wille
    - verse[n=2058]: Openbaer ende stille
    - verse[n=2059]: Dat hij hem was soe dienstacht.
    - verse[n=2060]: Der wille meerde hoem die cracht
    - verse[n=2061]: Beide stille ende ouerluyt.
    - verse[n=2062]: Des loende hoem die gods druyt
    - verse[n=2063]: Dat hijne hadde vuteruercoren
    - verse[n=2064]: Allen heiligen busscopen te voren
    - verse[n=2065]: Te heeren ende te patrone.
    - verse[n=2066]: Des hadde hij dat te lone,
    - verse[n=2067]: Dat hijne decke gheneerde
    - verse[n=2068]: Die sijnre hulpen gheerde.
    - verse[n=2069]: Dat hadder wale beuonden
    - verse[n=2070]: Te voele menghen stonden
    - verse[n=2071]: Daer hi in groter vreysen was,
    - verse[n=2072]: Dae hoem verloeste sinte Seruaes.
    - verse[n=2073]: Dat wiste der keyser wale voerwaer.
    - verse[n=2074]: Doen stichtde hij te gozslaer,
    - verse[n=2075]: Die selue keyser heynrijck,
    - verse[n=2076]: Eyn goids huys herde eerlijck
    - verse[n=2077]: Als men noch wale syet.
    - verse[n=2078]: Prouonden hij daer toe beriet.
    - verse[n=2079]: Die stat die wolde hij vryen;
    - verse[n=2080]: Dat goids huys dede hij wijen,
    - verse[n=2081]: Der keyser voele gheheer,
    - verse[n=2082]: In tweer apostelen eer,
    - verse[n=2083]: Sinte Jude ende symoens,
    - verse[n=2084]: Ende ouch sijns patroens
    - verse[n=2085]: Sijns heeren, die der deerde was,
    - verse[n=2086]: Die genadighe sinte Seruaes.
    - verse[n=2087]: Den dryen dede hijt wijen te samen,
    - verse[n=2088]: Dat gods huys, in haren namen.
    - verse[n=2089]: Aen sint Seruaes stont sijn moet
    - verse[n=2090]: Want hij dede hem mennich goet.
    - verse[n=2091]: Aen heme hadde hij groten troost
    - verse[n=2092]: Want hijne decke hadde verloest.
    - verse[n=2093]: Hij was sijns herten liecht.
    - verse[n=2094]: Sijne boden sande hij te Triecht,
    - verse[n=2095]: Te sinte Seruaes houft stat.
    - verse[n=2096]: Sijnen broederen hij des bat,
    - verse[n=2097]: Den proeste vanden cloester,
    - verse[n=2098]: Den deken ende den coster
    - verse[n=2099]: Ende den broederen al te samen
    - verse[n=2100]: Ter eeren sinte Seruaes namen
    - verse[n=2101]: Ende allen sijnen holden,
    - verse[n=2102]: Dat sij heme senden wolden
    - verse[n=2103]: Van sinte Seruaes gebeyne,
    - verse[n=2104]:
      - Des confessoers
      - ende
      - busscop reyne,
    - verse[n=2105]: Te sijnen nuwen werke,
    - verse[n=2106]: 'Te verchieren sijne kerke:'
    - verse[n=2107]: Hij woldet gherne eeren
    - verse[n=2108]: Ende sijnen loff vermeeren
    - verse[n=2109]:
      - Den heilighen sinte
      - 'Seruacium. '
    - verse[n=2110]:
      - Dat woude hij
      - 'ommer '
      - gherne doen
    - verse[n=2111]: Die wijle dat hij mochte leuen.
    - verse[n=2112]: Sij en dorstens hem doch nyet gheuen.
    - verse[n=2113]: Dat was hem leyt doen hijt vernam.
    - verse[n=2114]: Te triecht hij doen seluer quam
    - verse[n=2115]: In corten tijden daer nae.
    - verse[n=2116]: Hij werff aen die heeren dae
    - verse[n=2117]: Dat sij ghedroeghen ouer eyn
    - verse[n=2118]:
      - Ende
      - gauen heme dat kynne beyn
    - verse[n=2119]: Van sinte Seruaes, sijns heren.
    - verse[n=2120]: Der keyser dede hem ter eeren
    - verse[n=2121]: Eyn gulden houft werken
    - verse[n=2122]: Te troeste sijnre kerken.
    - verse[n=2123]: Nu moechdi hoeren scone reden.
    - verse[n=2124]: Der coninck dede hoem goltsmede
    - verse[n=2125]: Herde goet ghewynnen.
    - verse[n=2126]: Hij gruetese mit mynnen
    - verse[n=2127]: Ende boet hon sijne hulde
    - verse[n=2128]: Ende seide hon dat hij wolde
    - verse[n=2129]: Doen wercken eyn gulden hoeft;
    - verse[n=2130]:
      - Ende
      - 'sprack ouch, des gheloeft:'
    - verse[n=2131]: '"Willes mich god ghehynghen!'
    - verse[n=2132]: Want ich tot gheynen dynghen
    - verse[n=2133]: Nye meeren wille en ghewan."
    - verse[n=2134]: 'Doen spraken die werck man:'
    - verse[n=2135]: Sij woldet gherne wale doen
    - verse[n=2136]: Gondes hon der goids soen
    - verse[n=2137]: Ende der goede sinte Seruaes;
    - verse[n=2138]: Sent dat den coninck lieff was
    - verse[n=2139]: Sij wouden doen dat hij geboet.
    - verse[n=2140]: Hij dede hon gheuen gout root.
    - verse[n=2141]: Sij ontfinghent mitter woeghen.
    - verse[n=2142]: Die des wercks plaghen,
    - verse[n=2143]: Sij waren vlytich daer toe
    - verse[n=2144]: Beide spade ende vroe.
    - verse[n=2145]: Daer toe halp hon sinte Seruaes.
    - verse[n=2146]: Doen dat houft all ghereyt was
    - verse[n=2147]: Doen waest herde zierlijch,
    - verse[n=2148]: Schone ende heerlijch,
    - verse[n=2149]: Beide nase ende mont -
    - verse[n=2150]: Dat doet ons die vite cont -
    - verse[n=2151]: Beyde kynne ende keel;
    - verse[n=2152]: Maer die oughen waren scheell.
    - verse[n=2153]: Het waren twee edel steyne.
    - verse[n=2154]: Doen dochte hon die eyne
    - verse[n=2155]: Mender dan die andere.
    - verse[n=2156]: 'Des hadden sij groot wondere:'
    - verse[n=2157]: Sij waren beide doch euen groot.
    - verse[n=2158]: Den meysteren des nyet en verdroet
    - verse[n=2159]: Dat sijse vut namen.
    - verse[n=2160]: Sij mendens nu bat gheramen
    - verse[n=2161]: Want sij den Coninck vruchten.
    - verse[n=2162]: Doen sijt doen weder herwrochten
    - verse[n=2163]: Doen stonden sij echt als ee -
    - verse[n=2164]: Des was hon te moede wee -
    - verse[n=2165]: Dat eyn neder, dander hoe.
    - verse[n=2166]: Des woerden sij seer onvroe.
    - verse[n=2167]: 'Des en mochte ander raet sijn:'
    - verse[n=2168]: Het waert daer aen wel schijn
    - verse[n=2169]: Dat der goede sinte seruaes
    - verse[n=2170]: In desen lyue scheel was;
    - verse[n=2171]: Daer om moest dat gheschien.
    - verse[n=2172]: Doen wolde der coninck thouft sien.
    - verse[n=2173]: Doen hij die oughen soe sach staen
    - verse[n=2174]: Doe dede hij die goltsmede vaen
    - verse[n=2175]: Ende dreychdese voele seer
    - verse[n=2176]: Aen hon lijf ende aen honne eer.
    - verse[n=2177]: In gheuenckenisse mense besloet.
    - verse[n=2178]: Dat was onrecht herde groot.
    - verse[n=2179]: Doen dit aldus was erganghen
    - verse[n=2180]: Dat sij dus laghen gheuanghen,
    - verse[n=2181]: Des nachts quam sinte Seruaes
    - verse[n=2182]: Voer den coninck daer hij was
    - verse[n=2183]: In eynre stat, daer hij lach,
    - verse[n=2184]: Alsoe dat hijne wale besach.
    - verse[n=2185]: 'Mynlike hij hoem toe sprak:'
    - verse[n=2186]: '"Coninck, en doen gheyn onghemack'
    - verse[n=2187]: Den gheuangenen goltsmeden;
    - verse[n=2188]:
      - Laetse mit rasten
      - ende
      - mit vreden.
    - verse[n=2189]: Du en dorfste hon nyet schelden.
    - verse[n=2190]: Sy en soelen mijns nyet ontghelden.
    - verse[n=2191]: 'Du heues voele goeden sen:'
    - verse[n=2192]: Beseech wie scheel dat ich ben.
    - verse[n=2193]: Des moet dat houft scheel sijn.
    - verse[n=2194]: Dat ghemaect is nae thouft mijn.
    - verse[n=2195]:
      - Daer
      - 'omme '
      - 'hebbe goede ghedolt:'
    - verse[n=2196]: Die wercklude sijn sonder scholt.
    - verse[n=2197]: Laetse mijns ghenyeten;
    - verse[n=2198]: Des en laaet dich nyet verdrieten,"
    - verse[n=2199]: Sprack der goede sinte Seruaes
    - verse[n=2200]:
      - Der coninck des blide
      - ende
      - vroe was.
    - verse[n=2201]: Doen der coninck dit vernam
    - verse[n=2202]: Ende hij des morghens op quam,
    - verse[n=2203]: Die goltsmede hij verloeste.
    - verse[n=2204]: Seer wale dat hijse troeste
    - verse[n=2205]: Mit heerliken lone.
    - verse[n=2206]: Hij gaff hon gauen scone
    - verse[n=2207]: Ende versoende sich mit hon alsoe,
    - verse[n=2208]: Dat sij van hoem schieden daer toe
    - verse[n=2209]: Mit blijtscapen ende mit mynnen.
    - verse[n=2210]: Doen hiet hij hem ghewynnen
    - verse[n=2211]: Sijne heymelike man.
    - verse[n=2212]:
      - Ende
      - als hijse tot hem ghewan,
    - verse[n=2213]: Priester ende ander luyde,
    - verse[n=2214]: Doen seide hij hon wat bedude,
    - verse[n=2215]: Wie hem vertoende sinte Seruaes,
    - verse[n=2216]: Ende erscheyn sich dat hij scheel was,
    - verse[n=2217]: Den guldenen houfde ghelijck.
    - verse[n=2218]: Doen ghinck der keyser heynrijck
    - verse[n=2219]: All daer hij dat houft vant
    - verse[n=2220]: Ende droecht mit sijnre hant.
    - verse[n=2221]: 'Hij hadde gode gheuleet ghenoech:'
    - verse[n=2222]: Seluer hijt doen danne droech,
    - verse[n=2223]: Der edel Coninck rijck;
    - verse[n=2224]: Herde oetmoedelijck
    - verse[n=2225]: Ten monster hij daer mede ghinck
    - verse[n=2226]: Daer men dat heyldom in ontfinck,
    - verse[n=2227]: Heerlijch ende schone
    - verse[n=2228]: Mit scoenre processione.
    - verse[n=2229]: Der ontfanck was heerlijch
    - verse[n=2230]: Selue der keyser heynrijch
    - verse[n=2231]: Droech dat heildom ouer hoff.
    - verse[n=2232]: Gode gauen sij den loff
    - verse[n=2233]: Daer waert gheeert sinte Seruaes
    - verse[n=2234]: Als dat wale recht was.
    - verse[n=2235]: 'Nu meerct dit voele euen:'
    - verse[n=2236]: In des seluen conyncks leuen
    - verse[n=2237]: Soe dede euer sinte Seruaes
    - verse[n=2238]: Eyne dinck die selsem was
    - verse[n=2239]: Ende herde wonderlike.
    - verse[n=2240]: In des keysers Coninckrike
    - verse[n=2241]: Stont eyne arme kerke
    - verse[n=2242]: Van ouden ghewerke
    - verse[n=2243]: Die nyemant en bewaerde.
    - verse[n=2244]: Sij was verganghen haerde
    - verse[n=2245]: Soe dat men selden daer sanck.
    - verse[n=2246]: Sij was ghewijet ouer lanck
    - verse[n=2247]: In sinte Seruaes eer
    - verse[n=2248]:
      - Ende
      - was verarmet seer,
    - verse[n=2249]: Des luttel yemant waer nam
    - verse[n=2250]: Want selden ymant daer quam.
    - verse[n=2251]: Dat wolde boeten sinte Seruaes
    - verse[n=2252]: In dies eer dat sij ghewijet was.
    - verse[n=2253]: Teynen tijde quam der dach
    - verse[n=2254]: Dat die wydinghe dae ghelach,
    - verse[n=2255]: Die men wale solde begaen
    - verse[n=2256]: Off ment te rechte hadde ghedaen.
    - verse[n=2257]: 'Men naems herde cleyn waer:'
    - verse[n=2258]: Des volcks quam herde luttel daer.
    - verse[n=2259]: Die selue die daer quamen,
    - verse[n=2260]: Sij saghen ende vernamen,
    - verse[n=2261]: Beyde man ende wijff,
    - verse[n=2262]:
      - Dat sij
      - 'ommer '
      - daer nae alle haer lijff
    - verse[n=2263]: Der winghen bat plaghen
    - verse[n=2264]: Doer dat want sij daer saghen.
    - verse[n=2265]: 'Daer en waren der liede nyet voele:'
    - verse[n=2266]: Some quamen sij daer te haren spele,
    - verse[n=2267]: Die somighe ghinghen wercken
    - verse[n=2268]: Lyeuer dan ter kerken.
    - verse[n=2269]: Des was daer cleyn ghedranck.
    - verse[n=2270]: Die wijle dat men die misse sanck
    - verse[n=2271]: Soe quamen daer twee wijff.
    - verse[n=2272]: Denen was alle haer lijff
    - verse[n=2273]: Voele nat van bloede.
    - verse[n=2274]: Hon was wee te moede,
    - verse[n=2275]: Des men wael geloeuen mach,
    - verse[n=2276]: Want men dat vreyselike bloet sach
    - verse[n=2277]: Aen allen haren ghewande,
    - verse[n=2278]: Aen houfde ende ane hande
    - verse[n=2279]: Die sij alsoe bloedich saghen.
    - verse[n=2280]: Sij begonden hon te vraghen
    - verse[n=2281]: Wat hon gheschiet waer.
    - verse[n=2282]: Doen spraken sij openbaer
    - verse[n=2283]: 'Dat sij hadden vernomen:'
    - verse[n=2284]: '"Van onsen sonden eest comen'
    - verse[n=2285]: Dat wij gods vergaten
    - verse[n=2286]: Ende dae heyme saten.
    - verse[n=2287]: 'Dat quam van ouelen dinghen:'
    - verse[n=2288]: Dat wij ter wijinghen
    - verse[n=2289]: Egheyne waer en namen
    - verse[n=2290]: Noch nyet her en quamen
    - verse[n=2291]: Ten heilighen goids werden
    - verse[n=2292]: Ende nyet messe en hoerden
    - verse[n=2293]: Noch almoessen en gheuen.
    - verse[n=2294]: Wij saten ende weeffeden
    - verse[n=2295]: Eyne webbe in eynen gademe.
    - verse[n=2296]: Daer braken alle die vademe.
    - verse[n=2297]: Dat was ons leyt ende onghemack.
    - verse[n=2298]: Soe waer dat eyn vadem brack
    - verse[n=2299]: Daer vut ran rode bloet
    - verse[n=2300]:
      - Alsoe alst
      - 'ommer '
      - toe noch doet
    - verse[n=2301]: Alsoe dicke als reghen.
    - verse[n=2302]: Die gods ghenade en wille ons weghen
    - verse[n=2303]: Soe waren wij te quader tijt geboren,
    - verse[n=2304]: Off wij hebben beyde verloren
    - verse[n=2305]: Beyde ziele ende lijff."
    - verse[n=2306]: Dae en was noch man noch wijff
    - verse[n=2307]: Het en dochte hem wonderlijck genoech.
    - verse[n=2308]: Dat webbe men doen daer droech
    - verse[n=2309]: Ende hinckt voer die kerke,
    - verse[n=2310]: Dat selseme ghewercke,
    - verse[n=2311]: Daer dat bloet aff vloet.
    - verse[n=2312]: Dat was wonder herde groot
    - verse[n=2313]: Dat ment alsoe drupen sach
    - verse[n=2314]: Tot aenden anderen dach.
    - verse[n=2315]: Daer quam mengher moeder kint
    - verse[n=2316]: Die nye ter wijdinghen sent
    - verse[n=2317]: Dae heyme en wolden blyuen.
    - verse[n=2318]: Doen galt men den wijuen
    - verse[n=2319]: Haer webbe, den ghenen dient was.
    - verse[n=2320]:
      - Daer
      - 'omme '
      - deedt sinte Seruaes,
    - verse[n=2321]: Ende god woudes ghehenghen,
    - verse[n=2322]: Dat men ter wijdinghen
    - verse[n=2323]: Des te lieuer queme
    - verse[n=2324]: Soe waer dat mense verneeme.
    - verse[n=2325]: Die wondere die god dede
    - verse[n=2326]: Doer sinte Seruaes te menger stede
    - verse[n=2327]:
      - Die sijn condich in
      - 'mennich '
      - lant.
    - verse[n=2328]: Eyn ridder was in brabant
    - verse[n=2329]: Die was herde ongherekelike
    - verse[n=2330]: Den armen onghemekelike;
    - verse[n=2331]: Mit allen eyn onrechtuerdich man
    - verse[n=2332]: Hem en roechte wie hij tguet gewan
    - verse[n=2333]: In onrechte off mit rouve.
    - verse[n=2334]: Hi en hadde egheynen ghelouue
    - verse[n=2335]: Ane gode noch ane die keerstenheit.
    - verse[n=2336]: Hi dede menghe scalcheit.
    - verse[n=2337]: Weduwen ende weysen
    - verse[n=2338]: Die bracht hi decke in vreysen,
    - verse[n=2339]: End arme cloester lude
    - verse[n=2340]: Ende reyne goids brude
    - verse[n=2341]: Die errede hij decke sonder noet.
    - verse[n=2342]: Ten lesten sloechen die ghedoet
    - verse[n=2343]: 'Dat vreyselike gherichte:'
    - verse[n=2344]: Hij starf sonder biechte
    - verse[n=2345]: Ende sonder gods lichame
    - verse[n=2346]: Want hij en eerde nyet sijnen name,
    - verse[n=2347]: Hij versmaden vtermaten.
    - verse[n=2348]: Des viel hij aender straten
    - verse[n=2349]: Doot ter neder all daer hij ghinck
    - verse[n=2350]: Daer hij den swaren loen ontfinck.
    - verse[n=2351]: Die sijne vriende waren
    - verse[n=2352]: Sij lachtenen in baren.
    - verse[n=2353]: Doen sijne draghen solden
    - verse[n=2354]: Daer sijne grauen wolden,
    - verse[n=2355]: 'Dat was sekerlijch wonders genoech:'
    - verse[n=2356]: All dae menten heenen droech
    - verse[n=2357]: Die ziele weder in hem quam,
    - verse[n=2358]: Als men schier dae vernam
    - verse[n=2359]: Dat hij sich selue erlichtede
    - verse[n=2360]: Ende sich op richtede
    - verse[n=2361]: Bouen upter baren.
    - verse[n=2362]: Die daer by waren
    - verse[n=2363]: Sij vluweden her ende daer
    - verse[n=2364]: 'Doen sijs woerden ghewaer:'
    - verse[n=2365]: Sij waenden alle sijn erslagen.
    - verse[n=2366]: Die die baren solden draghen
    - verse[n=2367]: Sij lietense neder vallen.
    - verse[n=2368]: Daer en was onder hon allen
    - verse[n=2369]: Nyet voele yemant soe ghemoet,
    - verse[n=2370]: Hem en verwandelde sijn bloet.
    - verse[n=2371]: Doen der sondige man
    - verse[n=2372]: Sijn leuen weder ghewan
    - verse[n=2373]: Aen der nemeliker stat,
    - verse[n=2374]: Gode hij genade bat.
    - verse[n=2375]: Doen hij sich ghebaert vant
    - verse[n=2376]: 'Soe hoeff hij op sijne hant:'
    - verse[n=2377]: Hij seghende sich in gods namen.
    - verse[n=2378]: 'Doen troesten sij sich alle te samen:'
    - verse[n=2379]: Die eer gheuluwen waren
    - verse[n=2380]: Sij quamen weder totter baren
    - verse[n=2381]: Ende vraechden wat hem waer.
    - verse[n=2382]: 'Doe sprack die arme sondaer:'
    - verse[n=2383]: '"Ich hebbe gheleden grote noet'
    - verse[n=2384]: Sent dat ghisteren die doet
    - verse[n=2385]:
      - Schiet mijn vleysch
      - ende
      - mijnen gheyst
    - verse[n=2386]: 'Mit allen onghemake meyst:'
    - verse[n=2387]: Die arbeit was voele groot.
    - verse[n=2388]:
      - Doen bleyff ich naect
      - ende
      - bloet
    - verse[n=2389]: Als ich van mijnre moeder quam.
    - verse[n=2390]: Des was mijn anxte vreyssam.
    - verse[n=2391]: Doe ich mijn ziele naect sach
    - verse[n=2392]:
      - Ende
      - mijn vleysche doot lach
    - verse[n=2393]:
      - Ende
      - ich mich seluen sach soe baer
    - verse[n=2394]: Doen (waert ich) alre eerst ghewaer
    - verse[n=2395]:
      - Dat mich der duuel hadde
      - bedroghen
    - verse[n=2396]:
      - Ende
      - alte verre tot hem ghetogen
    - verse[n=2397]: 'Mit sijnen scalken rade:'
    - verse[n=2398]: Doen berouweden ichs my te spade!
    - verse[n=2399]:
      - Ich sach die duuel mit groter
      - scaren
    - verse[n=2400]:
      - Der voele
      - ende
      - ontellijch waren
    - verse[n=2401]: Die om mich doe quamen.
    - verse[n=2402]: Mijne ziele sij doen namen
    - verse[n=2403]: Ende voerdense ter hellen.
    - verse[n=2404]: Dat en mochten nyet ghetellen
    - verse[n=2405]: Alle vleyschelike tonghen
    - verse[n=2406]: Die alden mitten ionghen
    - verse[n=2407]: Tot aenden doemelsdach,
    - verse[n=2408]: Dat wonder dat ich dae sach
    - verse[n=2409]: Van stancke ende van vuyre,
    - verse[n=2410]: Die duuele onghehuyre
    - verse[n=2411]: Mit alre qualen meyste.
    - verse[n=2412]: Ich sach die arme gheyste
    - verse[n=2413]: Inden afgronde vallen
    - verse[n=2414]:
      - Ende
      - bernen ende wallen
    - verse[n=2415]: In solfer ende in peeck.
    - verse[n=2416]: 'Daer was groot onghereeck:'
    - verse[n=2417]: Die rouck ende die stanck
    - verse[n=2418]: Het waer te segghen alte lanck,
    - verse[n=2419]: Den vleyschiliken lieden
    - verse[n=2420]: En mocht ment nyet bedieden;
    - verse[n=2421]: Alle menschilike diet
    - verse[n=2422]: En mochtens verneemen nyet
    - verse[n=2423]: Dat hondertdusentichste deyll -
    - verse[n=2424]: Ich en sach daer nyet dan alle onheyll -
    - verse[n=2425]: Der qualen die ich dae ghesach
    - verse[n=2426]: Dat ich vertellen nyet en mach.
    - verse[n=2427]: Doen was ich voele onvroe.
    - verse[n=2428]: Doen voerde men mich voele hoe
    - verse[n=2429]: In eyne stat dae ich te hant
    - verse[n=2430]: All te puluer waert verbrant
    - verse[n=2431]: 'Ende voer in die locht:'
    - verse[n=2432]: Waert dat ich steruen mocht
    - verse[n=2433]: Ich waer dusentweruen doot
    - verse[n=2434]: Soe anxtelijck was mijne noot;
    - verse[n=2435]: Des ghinghe mich grote vreyse ane.
    - verse[n=2436]: Daer nae voerde men mich danne
    - verse[n=2437]: In eyn calde soe groet
    - verse[n=2438]: Daer mich mijne sonden verdroet
    - verse[n=2439]: Dat ich soe bernde inden viere.
    - verse[n=2440]: Ghenade was mich diere
    - verse[n=2441]: Alle vrouwe was mich benomen
    - verse[n=2442]:
      - 'Nommer '
      - en moeten wij daer comen!
    - verse[n=2443]: Doen ich alle dit onderuant
    - verse[n=2444]: Doen voerde men mich altehant
    - verse[n=2445]: Voer dat hoechste gherichte.
    - verse[n=2446]: Dat en mochte nyet lichte
    - verse[n=2447]: Nyemant ghesegghen noch verstaen
    - verse[n=2448]: Wie dae die wonne was ghedaen,
    - verse[n=2449]: Die vroude ende die zierheit,
    - verse[n=2450]: Die ghenade ende die heerlijcheit.
    - verse[n=2451]: 'Dat mach ich seggen wael voerwaer:'
    - verse[n=2452]:
      - Het waer te lanck
      - ende
      - te swaer
    - verse[n=2453]:
      - Ende
      - te segghen ontellijck,
    - verse[n=2454]:
      - Te verstaen
      - 'onmoeghelijck. '
    - verse[n=2455]: Die vroude in hiemelrijck
    - verse[n=2456]: Die en mocht men vleyschelijck
    - verse[n=2457]: Nyemant volhoren nochte ghesien.
    - verse[n=2458]: En al soude ouch dat geschien
    - verse[n=2459]: Dat god eynghen manne des gonde
    - verse[n=2460]: Dat hij ghesegghen conde,
    - verse[n=2461]: Egheyne menschelike oren
    - verse[n=2462]: En mochte nyet ghehoren
    - verse[n=2463]: Noch gheyn herte vernemen.
    - verse[n=2464]: Die selighe die daer toe ghetemen
    - verse[n=2465]: Ende daer toe sijn vercoren
    - verse[n=2466]: Sij waren salich geboren.
    - verse[n=2467]: Die vroude ende die wonne
    - verse[n=2468]: Es dae soe mengher konne
    - verse[n=2469]: Dat icht ghesegghen nyet en mach.
    - verse[n=2470]: Doen ich, arme man, doen ghesach
    - verse[n=2471]: Die onuerganckelike eer
    - verse[n=2472]: Doen berouwede mich voele seer
    - verse[n=2473]: Dat ich ye waert gheboren
    - verse[n=2474]: Want ich dat hadde verloren
    - verse[n=2475]: Doer mijne grote schulde
    - verse[n=2476]: Dat ich verliesen sulde
    - verse[n=2477]: Dat reyne ewighe leuen.
    - verse[n=2478]:
      - All daer moest ich reden
      - gheuen
    - verse[n=2479]: Van allen mijnen sonden.
    - verse[n=2480]: 'Ich en dorster nyet orkonden:'
    - verse[n=2481]: Sij scheenen daer openbaer
    - verse[n=2482]: Mich sondighen mensche te swaer
    - verse[n=2483]: Beide groet ende cleyne;
    - verse[n=2484]: Nyet doer die wercken alleyne
    - verse[n=2485]: Maer die wille ende ouch die woert
    - verse[n=2486]: All waest verradenisse off moert,
    - verse[n=2487]: Ende alle ghedachten mede
    - verse[n=2488]: Ende ouch alle ander ydelheide.
    - verse[n=2489]:
      - Ende
      - waer sij ghescieden telker stede
    - verse[n=2490]: Dat des nye deyll en ghebrack,
    - verse[n=2491]: Des ich quaets ye ghesprack
    - verse[n=2492]: Off dompheit ye ghedachte
    - verse[n=2493]: Mit daghe off mit nachte
    - verse[n=2494]: Dat waert mich alle voer ghetelt.
    - verse[n=2495]: Daer mede waert ich gequelt
    - verse[n=2496]: Te mijnen groten onheyle,
    - verse[n=2497]: 'Mit rechten ordeyle:'
    - verse[n=2498]: Mich waert daer sonder weder rede
    - verse[n=2499]: Wedersacht der gods vrede.
    - verse[n=2500]: Dat was mich eyn ouel raet!
    - verse[n=2501]: Dit quam van mijnre misdaet
    - verse[n=2502]: Die ich hadde misdaen.
    - verse[n=2503]: Ich sach die duuelen staen
    - verse[n=2504]: Voele eyselijck voer die doer,
    - verse[n=2505]: Die mijns verbeiden daer voer
    - verse[n=2506]:
      - Als leewen
      - ende
      - als ghiere
    - verse[n=2507]:
      - Ende
      - als draken onghehiere,
    - verse[n=2508]: Die mich voeren souden
    - verse[n=2509]: Daer sij mich quellen souden.
    - verse[n=2510]: Des was mijn anxte vele groot.
    - verse[n=2511]: Maer doch dat ich doe ghenoet
    - verse[n=2512]: Eyns edelen heeren
    - verse[n=2513]: Die wert is groter eeren,
    - verse[n=2514]: 'Die ghenadighe Sinte Seruaes:'
    - verse[n=2515]: Die halp mich dat ich doe ghenas;
    - verse[n=2516]: Die ghewarighe bode keerstes
    - verse[n=2517]: Die halp mich eyns veerstes
    - verse[n=2518]: Van hude ouer .VIJ. iaer.
    - verse[n=2519]: 'Dat willich uch seggen ouer waer:'
    - verse[n=2520]: Da mich die veerst is ghegheuen,
    - verse[n=2521]: Dat mich verlenghet is mijn leuen,
    - verse[n=2522]: Des halp mich sinte Seruaes
    - verse[n=2523]: Die seer geweldich dae was;
    - verse[n=2524]: 'Dat waert mich wael anschijn:'
    - verse[n=2525]: Doen ich ghevoert soude sijn
    - verse[n=2526]: Inden vreyseliken afgronde
    - verse[n=2527]: Doer mijne grote sonde
    - verse[n=2528]:
      - Doen verloesde mich die heilige
      - 'man. '
    - verse[n=2529]: Nu willich, offs mich god gan,
    - verse[n=2530]: 'Mijne sonden gherne boeten:'
    - verse[n=2531]: Mit mijnen bloeten voeten
    - verse[n=2532]: Willich besoeke sijn graff
    - verse[n=2533]: Die mich soe goeden veerst gaff.
    - verse[n=2534]: Die hulpe was mich voele groet.
    - verse[n=2535]: Der heer, des ich doe genoet
    - verse[n=2536]: Inder groter sorghen mijn,
    - verse[n=2537]:
      - Die moet
      - 'ommer '
      - geloeft sijn,
    - verse[n=2538]: Sinte Seruaes, die mich loeste
    - verse[n=2539]: Ende mich soe wale getroeste
    - verse[n=2540]: In soe vreyseliker noet
    - verse[n=2541]: Als vander ewigher doot
    - verse[n=2542]: Ende mich dae alsoe beriet.
    - verse[n=2543]: 'Dat en compt van mijnen herten nyet:'
    - verse[n=2544]: Die wijle ich hebbe mijnen sen
    - verse[n=2545]: Ende ich in mijnen synnen ben
    - verse[n=2546]: Soe en willichs nyet vergheeten,
    - verse[n=2547]: Doer drincken noch doer eeten
    - verse[n=2548]: Doer armoede noch doer rijcheit
    - verse[n=2549]: Noch doer gheynre hande arbeyt
    - verse[n=2550]: Noch doer gheynre hande noet
    - verse[n=2551]: Noch doer vreyse vander doot.
    - verse[n=2552]: Op dat mich god gheeft die cracht
    - verse[n=2553]: Ich salle hoem wesen dienstacht
    - verse[n=2554]: Die wijle dat ich leuen moet.
    - verse[n=2555]: Wollen ende baruoet
    - verse[n=2556]: Willich sijn graff besoeken -
    - verse[n=2557]: Ofs mich god wilt gherueken -
    - verse[n=2558]: Mit gheisteliker mynnen.
    - verse[n=2559]: Ich wils saen beghynnen
    - verse[n=2560]: Altehant noch huyde."
    - verse[n=2561]: Doen waren daer voele luyde
    - verse[n=2562]: Ervrouwet vanden woerden
    - verse[n=2563]: Die sij heme segghe hoerden
    - verse[n=2564]: Als sij mit rechte solden sijn.
    - verse[n=2565]: Dat deden sij wale schijn
    - verse[n=2566]: Dat sijt guetlijck ontfinghen
    - verse[n=2567]: Ende sij mit heme ghinghen
    - verse[n=2568]: Te triecht te sinte Seruaes graue
    - verse[n=2569]: Mit scerpe ende mit staue.
    - verse[n=2570]: Der trouwen sij ghedachten,
    - verse[n=2571]: Haer offer sij daer brachten
    - verse[n=2572]: Seruacio den gheheren
    - verse[n=2573]: Toe loue en de toe eeren,
    - verse[n=2574]: Man ende wijff ende kint.
    - verse[n=2575]:
      - Die ridder diende
      - 'ommer '
      - sent
    - verse[n=2576]: 'Sinte Seruaes alle sijn leuen:'
    - verse[n=2577]: Te eyghen hadder sich ergheuen
    - verse[n=2578]: Soe ons die vite seet voerwaer.
    - verse[n=2579]: Sent leefde hij die .VIJ. iaer
    - verse[n=2580]:
      - Als hoem der veerst was
      - ghegheuen
    - verse[n=2581]: Ende beterde sijn leuen
    - verse[n=2582]: Ende buetede sijne schulde
    - verse[n=2583]: Ende erwerf die gods hulde
    - verse[n=2584]: Ende vervulde sijn ghebodt.
    - verse[n=2585]: Des sy gheloeft der soete godt
    - verse[n=2586]: Ende der goede sinte Seruaes
    - verse[n=2587]: Die sijn voerspreke was.
    - verse[n=2588]: God die dit woude doen
    - verse[n=2589]: Ter eeren sinte Seruacium
    - verse[n=2590]: Hij heuet voele doer hem gedaen.
    - verse[n=2591]:
      - Nu suldi weten
      - ende
      - verstaen
    - verse[n=2592]: Eyn teyken voele heersam
    - verse[n=2593]: Dat sinte Seruase ter eeren quam
    - verse[n=2594]: Die gode decke genade bat.
    - verse[n=2595]: Te nyeuele inder stat -
    - verse[n=2596]: Al dae sinte Geertruyt
    - verse[n=2597]: Gheeert is, die gods bruyt,
    - verse[n=2598]: Der die stat is ghevryet
    - verse[n=2599]: 'Ende dat gods huys ghewijet:'
    - verse[n=2600]: Want daer ligghet haer gebeyne
    - verse[n=2601]:
      - Dat suuer
      - ende
      - dat reyne;
    - verse[n=2602]: Die dat in eertrijck erwerff
    - verse[n=2603]: Doe sij vleyschelijck sterff
    - verse[n=2604]: Dat haer ziele gheuoert waert
    - verse[n=2605]: Ten hiemele die salige vaert;
    - verse[n=2606]: 'Ende daer waert sij ghecroent:'
    - verse[n=2607]: Doen was haer wael gheloent
    - verse[n=2608]: Hare reynicheiden
    - verse[n=2609]: Mit der ewigher rijcheiden;
    - verse[n=2610]: Soe groet was haer trouwe -
    - verse[n=2611]: Het was eyne cloester vrouwe
    - verse[n=2612]: Te nyeuele ende hiet Ode,
    - verse[n=2613]: Gherechte wijff ende goede
    - verse[n=2614]: Ende was gode ghehoersam
    - verse[n=2615]: Ende leefde als haer betam.
    - verse[n=2616]: Den gheist haer god ghegheuen
    - verse[n=2617]: Dat sij mynde eyn reyne leuen.
    - verse[n=2618]: Haer seden waren soe reyne
    - verse[n=2619]: Dat sij dander alle ghemeyne
    - verse[n=2620]: Hielde mit groten mynnen,
    - verse[n=2621]: Ende te meysterynnen
    - verse[n=2622]: Doer haer doecht hadden vercoren.
    - verse[n=2623]: Sij was ouch selue wael geboren
    - verse[n=2624]: Van vader ende van moeder
    - verse[n=2625]: Ende sij hadde eynen broeder,
    - verse[n=2626]: Eynen ridder, eynen ouelen man,
    - verse[n=2627]: Dien ich ghenoemen nyet en can.
    - verse[n=2628]: Maer als ich van hoem vernam
    - verse[n=2629]: Soe was hij gode onghehoersam;
    - verse[n=2630]: Als ich van hem hoerde ghewach
    - verse[n=2631]: Dat hij alre boeser seden plach
    - verse[n=2632]: Daer hij gode mit verwrachte
    - verse[n=2633]: Want hijne nyet en vruchte.
    - verse[n=2634]: Dat men hoem van gods haluen ryet
    - verse[n=2635]: Daer toe en stont sijn sen nyet,
    - verse[n=2636]: Hi dede dat hem hoem verboet.
    - verse[n=2637]: Des bleiff hi in sijnen sonden doot
    - verse[n=2638]: Daer sijn onrecht aen sceyn;
    - verse[n=2639]: Want sijnre vriende egheyn
    - verse[n=2640]: En haddens gheynen troost
    - verse[n=2641]: Dat sijne ziele worde verloest
    - verse[n=2642]:
      - Off datter woerde
      - 'ommer '
      - raet,
    - verse[n=2643]: Doer sijne grote mesdaet
    - verse[n=2644]: Der hij openbaer plach
    - verse[n=2645]: Als men hoerde ende sach
    - verse[n=2646]:
      - Van hem mit nacht
      - ende
      - mit daghen;
    - verse[n=2647]:
      - Want hij inden sonden waert
      - erslagen
    - verse[n=2648]: Inden vreyseliken valle.
    - verse[n=2649]: Des vreesden die vrient alle
    - verse[n=2650]: Datter ewelijck weer verloren
    - verse[n=2651]: Ende arnen moeste gods toren.
    - verse[n=2652]: Sijn suster, die ghetrouwe,
    - verse[n=2653]: Sij hads groten rouwe
    - verse[n=2654]: 'Dat sij wel betoende:'
    - verse[n=2655]:
      - Si claechde
      - ende
      - sij weynde,
    - verse[n=2656]: Dat heilighe deuote wijff;
    - verse[n=2657]: Sij claechde luttel den lijff
    - verse[n=2658]: Dien sij ouch nye en dorfte claghen
    - verse[n=2659]: Maer sij vruchte seer der plaghen
    - verse[n=2660]: Vander zielen ende der noet;
    - verse[n=2661]: Des was haer anxte herde groot.
    - verse[n=2662]: Mit daghe ende mit nachte
    - verse[n=2663]: Der zielen sij gedachte
    - verse[n=2664]:
      - Mit almissen
      - ende
      - mit gebede
    - verse[n=2665]: Mit menger venyen die sij dede,
    - verse[n=2666]: Die gods onderdane,
    - verse[n=2667]: Mit menghen heyten trane;
    - verse[n=2668]: Menghen psalme dat sij las,
    - verse[n=2669]: Want haer die ziele lieff was;
    - verse[n=2670]: Haer almissen die sij daer om gaff.
    - verse[n=2671]: Deckwijle soechte sij dat graff
    - verse[n=2672]: Sinte Geertruden haer vrouwen,
    - verse[n=2673]: Dat sij hem hare trouwen
    - verse[n=2674]: Eyns deyls liet ghenyeten.
    - verse[n=2675]: Tranen lietse vlieten
    - verse[n=2676]: Van haren oughen claer
    - verse[n=2677]: Voer sinte Geertruden altaer.
    - verse[n=2678]: Decke was sij onvroe.
    - verse[n=2679]: Teynen tijde quaemt soe -
    - verse[n=2680]: Ich en weyt ouer wie lanck -
    - verse[n=2681]: Doen men die metten ghesanck
    - verse[n=2682]: Inden monster, dat sij bleyff
    - verse[n=2683]: Daer sy haren yamer dreyff
    - verse[n=2684]: Als sij ghewoen was.
    - verse[n=2685]: Sij bede ende sij las
    - verse[n=2686]:
      - Haer psalmen
      - ende
      - haren pselter
    - verse[n=2687]: Voer sinte Geertruyden Elter
    - verse[n=2688]: Ende haer gebede, der sij plach.
    - verse[n=2689]: Doen sij in hare venyen lach
    - verse[n=2690]: Haer broeder voer haer quam.
    - verse[n=2691]: Doen sij sijne stemme vernam
    - verse[n=2692]: Sij waert verschricket seer.
    - verse[n=2693]: '"Ghenade, god, lieue heer",'
    - verse[n=2694]: Sprack doen vrouwe Ode,
    - verse[n=2695]: '"Ghenade, vrouwe goede,'
    - verse[n=2696]: Sinte maria, gods moeder!
    - verse[n=2697]: Bestu dat", seide sij, "broeder?"
    - verse[n=2698]: '"Ja ich", sprack hij, "suster mijn,'
    - verse[n=2699]: Ghij sult des ghewes sijn.
    - verse[n=2700]: 'Hebt voele goeden troest:'
    - verse[n=2701]: Op gods ghenaden ben ich verloest;
    - verse[n=2702]: Mijne ziele die is ghenesen."
    - verse[n=2703]: '"Lieue broeder, wie mochte dat wesen?"'
    - verse[n=2704]: Sprack dat heilich wijff,
    - verse[n=2705]: '"Sent dattu alle dijn lijff'
    - verse[n=2706]: Der boesheiden pleghes
    - verse[n=2707]:
      - Ende
      - inden sonden leghes
    - verse[n=2708]: Boudelike ende openbaer.
    - verse[n=2709]:
      - Het was dich
      - 'onmaer '
    - verse[n=2710]: Dat men dich straefde om dijn quaet
    - verse[n=2711]:
      - Ende
      - voerleyde dijne mesdaet."
    - verse[n=2712]: 'Die ziele antwoerde daer naer:'
    - verse[n=2713]: '"Suster", seet hij, "dat is waer.'
    - verse[n=2714]: Ich dede luttel goets
    - verse[n=2715]: Ende was soe haert mijns moets
    - verse[n=2716]: Dat my des quaets nyet en verdroet.
    - verse[n=2717]: Mijne mesdaet was soe groet
    - verse[n=2718]: Dat ich doer mijne schulde
    - verse[n=2719]: Verloren hadde gods hulde
    - verse[n=2720]: Daer ich luttel om werff.
    - verse[n=2721]: Doen ich die lichamelike doot sterff
    - verse[n=2722]: Doen moest ich varen ter hellen
    - verse[n=2723]: Mitten boesen ghesellen
    - verse[n=2724]: 'Die mich hadden verraden:'
    - verse[n=2725]: Voele ouels sij mich daden.
    - verse[n=2726]: Dat ich dae hoerde ende sach
    - verse[n=2727]: Dat en willich seggen noch en mach.
    - verse[n=2728]: Wie dat yamer was ghedaen
    - verse[n=2729]: Dat en mochte gheyn mensche verstaen
    - verse[n=2730]: Want en is nyet so lichte.
    - verse[n=2731]: Doen quam ich voer dat gherichte
    - verse[n=2732]: Daer ich verordelt waert
    - verse[n=2733]: Te derre onsaligher vaert
    - verse[n=2734]: Daer ich varen solde weder
    - verse[n=2735]: In dat affgronde hier neder.
    - verse[n=2736]: Doent daer toe was comen
    - verse[n=2737]: Ende mich hadden genomen
    - verse[n=2738]: Die leyde helsche honde
    - verse[n=2739]: Inder seluer stonde
    - verse[n=2740]: Die mich onsachte ruerden.
    - verse[n=2741]: Doe sij mich heenen voerden
    - verse[n=2742]: Mit voele vreyseliken scaren
    - verse[n=2743]:
      - Doen quamen sij voer eyne borch
      - ghevaren
    - verse[n=2744]: Die scone was ende chierlijch,
    - verse[n=2745]: Soe rijck ende soe heerlijch
    - verse[n=2746]: Dat icht volsegghen nyet en can.
    - verse[n=2747]: Daer stont eyn heerlijch man
    - verse[n=2748]: Opten muer bouen
    - verse[n=2749]: Die wert is ende seer te louen,
    - verse[n=2750]:
      - Eyn grauwe heer
      - ende
      - eyn alt.
    - verse[n=2751]: Hij nam mich doe mit ghewalt
    - verse[n=2752]: Den duuelen die mich dae brachten
    - verse[n=2753]: Mit pijnen mengher slachten.
    - verse[n=2754]: Dat was der goede sinte Seruaes
    - verse[n=2755]: Die soe gheweldich dae was
    - verse[n=2756]: Dat hij mich den duuelen dae nam.
    - verse[n=2757]: Soe wale mich dat ich daer quam!"
    - verse[n=2758]: 'Noch sprach die sondige jongelinck:'
    - verse[n=2759]: '"Suster, om eyn cleyne dinck'
    - verse[n=2760]: Halp hij mich ende troeste,
    - verse[n=2761]: Sinte Seruaes, die mich dae verloeste
    - verse[n=2762]: 'Vut voele groeter qualen:'
    - verse[n=2763]: Ich versoechten te drie malen
    - verse[n=2764]: Wollen ende baruoet;
    - verse[n=2765]:
      - Des ich
      - 'ommer '
      - vroe wesen moet
    - verse[n=2766]: Dat ich daer quam te ghebede.
    - verse[n=2767]: Dat was allet dat ich ye ghedede
    - verse[n=2768]: Goets, des ich ghedencken can.
    - verse[n=2769]: Des loue ich den heiligen man,
    - verse[n=2770]: Seruacius den reynen.
    - verse[n=2771]: Hi en verloeste mich nyet alleyne
    - verse[n=2772]: Vanden vreyseliken valle
    - verse[n=2773]: Maer sijne holden alle
    - verse[n=2774]: Die yet doer hem hadden ghedaen;
    - verse[n=2775]: Soe voele als hijre wolde ontfaen
    - verse[n=2776]:
      - Die verurouder
      - ende
      - ghetroester,
    - verse[n=2777]: Van alre sorghen hijse verloeste,
    - verse[n=2778]: Der warighe gods holde
    - verse[n=2779]: Den hij doe helpen wolde,
    - verse[n=2780]:
      - Sinte Seruaes
      - 'christus '
      - bode
    - verse[n=2781]: Die die ghewalt heuet van gode
    - verse[n=2782]: Die hem god te romen gaff
    - verse[n=2783]: By sinte peters graff.
    - verse[n=2784]: Doen hij daer ghenade bat
    - verse[n=2785]: Voer tongheren sijne stat
    - verse[n=2786]: Dat sij moeste gestaen,
    - verse[n=2787]: Doen was die reden soe ghedaen
    - verse[n=2788]: Dat des en mochte wesen nyet.
    - verse[n=2789]: Sinte peter hoem riet
    - verse[n=2790]: Dat hijs nyet meer en dede
    - verse[n=2791]: Ende voer die zielen bede;
    - verse[n=2792]: Sinte Seruaes, die gods holde,
    - verse[n=2793]: Alle die hij verloessen wolde
    - verse[n=2794]:
      - Ghetroesten
      - ende
      - ontbynden
    - verse[n=2795]: Die souden ghenade vynden.
    - verse[n=2796]: Sinte peter, die daer was ghesant,
    - verse[n=2797]: Den slotel gaff hij hon in die hant
    - verse[n=2798]: Dat nye man alsulken en sach
    - verse[n=2799]: Noch mensche ghewercken en mach
    - verse[n=2800]: Van soe ghedanen wercke.
    - verse[n=2801]: Dien heuet noch sijne kercke
    - verse[n=2802]: Te lyteiken ende te trooste.
    - verse[n=2803]: Die heer, die mich verloeste
    - verse[n=2804]: Doen ich alsoe verdeylt was,
    - verse[n=2805]: Der noethulper sinte Servaes,
    - verse[n=2806]: Hi heuet mengher moeder kint
    - verse[n=2807]:
      - Ghetroeset dar beuoren
      - ende
      - sent
    - verse[n=2808]: Ende menghe ziele ontbonden,
    - verse[n=2809]: Die ghenade aen hoem vonden,
    - verse[n=2810]: Mennich hondert dusent;
    - verse[n=2811]: Ende noch doet te menger stont
    - verse[n=2812]: Alre tijde ghelijck.
    - verse[n=2813]: Hij heuet in hiemelrike
    - verse[n=2814]: Voele grote werdicheit.
    - verse[n=2815]: Dat is die gods waerheit.
    - verse[n=2816]: Hij en mochte ouch hij opter eerden
    - verse[n=2817]:
      - 'Nommermeer '
      - volloeft werden
    - verse[n=2818]: Mit mensscheliken dinghen.
    - verse[n=2819]: Hi is in lutteringhen
    - verse[n=2820]: Nae die apostele voele gheheer.
    - verse[n=2821]:
      - Te triecht heeft hij huys
      - ende
      - eer;
    - verse[n=2822]: Dat is den lande eyn groot troost.
    - verse[n=2823]: Sijne werdicheit heeft mich vertroest
    - verse[n=2824]: Vut alsoe vreyseliker noet
    - verse[n=2825]: Als is die ewelike doot.
    - verse[n=2826]:
      - Des moet hij
      - 'ommermeer '
    - verse[n=2827]: Hebben loff ende eer.
    - verse[n=2828]:
      - In hiemel
      - ende
      - in eerden
    - verse[n=2829]: Louet men den werden,
    - verse[n=2830]:
      - Den groten heer
      - 'Seruacium; '
    - verse[n=2831]: Des gan hem der gods soen."
    - verse[n=2832]: 'Doen sprack die vrouwe Ode:'
    - verse[n=2833]: '"Gheloeft sij god der goede'
    - verse[n=2834]: Ende sinte Seruaes die gheheer
    - verse[n=2835]:
      - Moet hebben loef
      - ende
      - eer
    - verse[n=2836]: Ende moet gebenedijt sijn.
    - verse[n=2837]: Nu segghe, lieue broeder mijn,
    - verse[n=2838]: Sent dattu soe best getroest
    - verse[n=2839]: Dattu vut der hellen best verloest,
    - verse[n=2840]:
      - 'Waeromme '
      - queemstu her weder
    - verse[n=2841]: In dit ellende hier neder
    - verse[n=2842]:
      - In deser groter ellenden
      - ende
      - 'armoeden?" '
    - verse[n=2843]: 'Hij antwerde: "lieue suster goede",'
    - verse[n=2844]: Sprack der verloeste gheyste,
    - verse[n=2845]: '"Doer dijnen wille alre meyste,'
    - verse[n=2846]: 'Namelijck doer dijne scholde:'
    - verse[n=2847]: Dat ich dich segghen wolde
    - verse[n=2848]: Die goede nuwe meere
    - verse[n=2849]: Dat ich verloest weer,
    - verse[n=2850]: Des quam ich dich te trooste.
    - verse[n=2851]: Der heer die mich verloeste
    - verse[n=2852]: Doen ich verordelt was
    - verse[n=2853]: Die ghenadighe sinte Seruaes,
    - verse[n=2854]: 'Dat hi te bat gheloeft sij:'
    - verse[n=2855]: In nomine domini
    - verse[n=2856]: Soe beuele ich dich, suster, dat
    - verse[n=2857]: Dattu hem dienes des te bat
    - verse[n=2858]: Ende des te voerder eeres
    - verse[n=2859]: 'Ende dijnen vlijt daer toe keres:'
    - verse[n=2860]: Dat is dijns selues salicheit
    - verse[n=2861]: Ende segghe des waerheit
    - verse[n=2862]: Die ich dich hebbe cont ghedaen
    - verse[n=2863]: Den luden, dijt int goede verstaen,
    - verse[n=2864]: Den mannen ende den wijuen.
    - verse[n=2865]: Men sall die reden beschrijuen
    - verse[n=2866]: Ter eeren sanctus Seruacium."
    - verse[n=2867]: '"Dat willich voele gherne doen,"'
    - verse[n=2868]: Sprack die cloester vrouwe
    - verse[n=2869]:
      - Doer genade
      - ende
      - doer trouwe,
    - verse[n=2870]: '"Want ich bens voele vroe."'
    - verse[n=2871]: Doen schiet hij van haer alsoe
    - verse[n=2872]:
      - Dat sij en wiste waer hij
      - 'quam. '
    - verse[n=2873]: Doen sij die redene vernam
    - verse[n=2874]: Sij en hoerdes nyet meer noch en sach.
    - verse[n=2875]:
      - Sent diende sij nacht
      - ende
      - dach
    - verse[n=2876]: Gode als eyn salich wijff
    - verse[n=2877]:
      - Ende
      - was voert alle haer lijff
    - verse[n=2878]: Sinte Seruaes ghehoersam
    - verse[n=2879]:
      - Ende
      - 'seide wat sij dae vernam:'
    - verse[n=2880]: Wie datse haer broeder hadde getroost
    - verse[n=2881]: Dat hij vander hellen waer verloost
    - verse[n=2882]: Ouermids die hulpe van sinte Seruaes;
    - verse[n=2883]:
      - Ende
      - loefden alsoe alst recht was.
    - verse[n=2884]: Als ment te recht can verstaen
    - verse[n=2885]: God heuet menghen mensche ghedaen
    - verse[n=2886]: Doer sinte Seruaese groet goet,
    - verse[n=2887]: Als hij noch minnichweruen doet
    - verse[n=2888]: Stille ende openbaer;
    - verse[n=2889]: Dat lanck te segghen waer
    - verse[n=2890]: Dat goet dat all van hoem gheschiet;
    - verse[n=2891]: Men mochtes all vertellen nyet.
    - verse[n=2892]: Des es eyn deyl beschreuen
    - verse[n=2893]:
      - Ende
      - is ouch voele verholen bleuen -
    - verse[n=2894]: Dat men wale weyt, sonder waen -
    - verse[n=2895]: Der teyken die hij heeft ghedaen
    - verse[n=2896]: Beide stille ende ouer luyt.
    - verse[n=2897]: Nu bidden wi den gods druyt
    - verse[n=2898]: Doer sijne grote ghenade
    - verse[n=2899]: Dat hij ons nyet en versmade
    - verse[n=2900]: Doer egheyne onse crancheit
    - verse[n=2901]: Ende ons sijns gherechticheit
    - verse[n=2902]: Te gods ghenaden brenghe
    - verse[n=2903]: Ende hij ons verdenghe
    - verse[n=2904]:
      - Aen onsen heer
      - 'ihesum '
      - 'keerste:'
    - verse[n=2905]: Dat hij ons gheueerste
    - verse[n=2906]: Dat wij gebeteren onse leuen,
    - verse[n=2907]:
      - Wantten god der werelt hadde
      - gegeuen
    - verse[n=2908]: Tot eynen predickare
    - verse[n=2909]: Ende tot eynen noethulpare;
    - verse[n=2910]: Dat hij onse bede alsoe ontfae
    - verse[n=2911]: Dattet ons in staden stae
    - verse[n=2912]: Ten eweliken lyue
    - verse[n=2913]: Ende ons te troeste blyue.
    - verse[n=2914]: Hier mach men doecht in mercken
    - verse[n=2915]: Van sinte Seruaes werken
    - verse[n=2916]: Ende aen sijn leuen, des hij plach,
    - verse[n=2917]: Dat men wel gherne horen mach.
    - verse[n=2918]: Ende die teyken die god dede
    - verse[n=2919]: Doer sijnen wille te mengher stede
    - verse[n=2920]: Die sijn voele heerlijck.
    - verse[n=2921]: In dutschen dichtede dit heynrijck
    - verse[n=2922]: Die van veldeken was geboren.
    - verse[n=2923]: Hij hadde sinte Seruaes verkoren
    - verse[n=2924]: Te patrone ende te heren
    - verse[n=2925]: Des maecte hij hem dit ter eeren
    - verse[n=2926]: Doer genade ende doer mynne;
    - verse[n=2927]: Des hoem ouch bat die Grauynne
    - verse[n=2928]: Van loen, die edel agnes.
    - verse[n=2929]: Te bat lustede hoem des
    - verse[n=2930]: Dat hijt te dutschen keerde,
    - verse[n=2931]: Alse hoem die vite leerde
    - verse[n=2932]:
      - Daer nae der waerheit in was
      - ghescreuen
    - verse[n=2933]: Des heilighen sinte seruaes leuen
    - verse[n=2934]: Ende sijne myraculen scone
    - verse[n=2935]: Na sijnre translacione
    - verse[n=2936]: Die noch sijn voele heersam.
    - verse[n=2937]: Als hij die waerheit dae vernam
    - verse[n=2938]: Gherechte ende ontwyuelijck,
    - verse[n=2939]: All daer nae dichtet heynrijck
    - verse[n=2940]: Voele recht ende bescheydelijck,
    - verse[n=2941]: Dat hij bedechtelijck
    - verse[n=2942]: Nye daer aen en mysde noch en loech.
    - verse[n=2943]: Des bat hem hessel oich
    - verse[n=2944]:
      - Des men doch wale
      - vermanen
      - mach
    - verse[n=2945]: Die doen der Costerijen plach.
    - verse[n=2946]: Heynrick, die dit berichtede,
    - verse[n=2947]: Ende in dutschen dichtede
    - verse[n=2948]: Ende alle dies hoem baden
    - verse[n=2949]: Ende hulpe daer toe daden
    - verse[n=2950]: Ende allen dient lieff was,
    - verse[n=2951]: Den moet god ende sinte Seruaes1
    - verse[n=2952]:
      - Verloessen
      - ende
      - ontbenden
    - verse[n=2953]: Als sij dit leuen eynden;
    - verse[n=2954]: Dat hon goet moet gheuen
    - verse[n=2955]: Vroude ende ewich leuen
    - verse[n=2956]:
      - Ende
      - wonne onuerganckelijck.
    - verse[n=2957]: Amen - des bidt heynrijck
    - verse[n=2958]: In des waren gods namen
    - verse[n=2959]: Goede lude alle te samen
    - verse[n=2960]: Die dit boeck hoeren leesen,
    - verse[n=2961]: Dat hij in haer ghedynge moet wesen
    - verse[n=2962]: Te gode van hiemelrike
    - verse[n=2963]: Dat hij ghenadelike
    - verse[n=2964]: Sijne ziele moete verloessen
    - verse[n=2965]: Want hi decke hadde mesdaen
    - verse[n=2966]: Ende eyn sondich mensche was -
    - verse[n=2967]: Dat hem der goede sinte Seruaes
    - verse[n=2968]: Sijne ziele moete verloessen
    - verse[n=2969]: Vanden duulen den boesen,
    - verse[n=2970]: Dat sij hem nyet en moeten scaden
    - verse[n=2971]: Ende hij die ziele moete bestaden
    - verse[n=2972]: In dat ewighe liecht,
    - verse[n=2973]: Die grote heer van triecht,
    - verse[n=2974]: Dat hij sijne ziele make vry
    - verse[n=2975]:
      - Inden name goids, Amen, dat sy.
      - AMEN
