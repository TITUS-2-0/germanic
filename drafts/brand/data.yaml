- body:
  - Van Sente Brandane
  - chapter[n=1]:
    - verse[n=1]: NU verneemt, hoe ouer lanc
    - verse[n=2]: Een heere was in Yerlant,
    - verse[n=3]: Die sach menich Gods teekijn.
    - verse[n=4]: Wildi dies gheloeuende zijn,
    - verse[n=5]: So hoert wonder, ghi heeren.
    - verse[n=6]: Die Heleghe Gheest moet mi leeren,
    - verse[n=7]: Die, welke der ezelinnen
    - verse[n=8]: Wijlen dede sprekens beghinnen -
    - verse[n=9]: Daer vp dat reet Balaäm
    - verse[n=10]: Dat was een heydin man -
    - verse[n=11]: Dat so meinschelike sprac,
    - verse[n=12]: Daer sij den inghel Gods sach
    - verse[n=13]: Commen in haer ghemoet.
    - verse[n=14]: Den wech hi haer wederstoet
    - verse[n=15]: Met eenen zwerde vierijn;
    - verse[n=16]: Sie vloe van den inghel fijn
    - verse[n=17]: Ende dede haren heere cont.
    - verse[n=18]: 'Dese moete onsluten minen mont:'
    - verse[n=19]: Die ghene die haer gaf de macht
    - verse[n=20]: Datsi wert redene acht.
  - chapter[n=2]:
    - verse[n=21]: Een helich man was sonder waen,
    - verse[n=22]: Gheheeten so was hi Brandaen,
    - verse[n=23]: Abdt was hi ende regement
    - verse[n=24]: Van .iijm. moonken of daer omtrent,
    - verse[n=25]: Gheboren hute [= ute] Yberne,
    - verse[n=26]: Gode diendi wel gherne.
    - verse[n=27]: Des vant int ondersoucken
    - verse[n=28]: Bescreuen in houden [= ouden] boucken
    - verse[n=29]: Van vele teekenen ons heeren.
    - verse[n=30]: Hoert, hier moghedi leeren
    - verse[n=31]: Vanden goeden Gods wijse,
    - verse[n=32]: Hoe dat twee paradijse
    - verse[n=33]: Bouen der eerden waren.
    - verse[n=34]: Doe las hi voert te waren
    - verse[n=35]: Van vele wonders datmer in vant
    - verse[n=36]: Ende menich groet eylant.
    - verse[n=37]: Oec las de wijse heere,
    - verse[n=38]: Hoe dat eene weerelt weere
    - verse[n=39]: Hier onder deze eerde
    - verse[n=40]: Ende alst hier dach werde,
    - verse[n=41]: Dat daer dan nacht zye.
    - verse[n=42]: Hi las dat hemele waren drie;
    - verse[n=43]: Van visschen hi gheschreuen vant,
    - verse[n=44]: Hoe dat een wout ende een lant
    - verse[n=45]: Ghewassen stont vp zin zwaerde.
    - verse[n=46]: Dat wederseidi aerde [= haerde],
    - verse[n=47]: Omdat so onghelouich was.
    - verse[n=48]: Oec las hi, hoe dat Judas
    - verse[n=49]: Gheniette Gods ontfaermichede
    - verse[n=50]: Ende hi ghenade hadde mede,
    - verse[n=51]: Alle sondaghes nachte.
    - verse[n=52]: Hi en wilde no hi en mochte
    - verse[n=53]: Dies emmer niet ghelouen,
    - verse[n=54]: Hi en saecht met zinen oghen;
    - verse[n=55]: Van toerne verberrendi den bouc
    - verse[n=56]: Ende gaf den scriuere eenen vlouc.
    - verse[n=57]: 'Dat becochti zint wel diere:'
    - verse[n=58]: Daer hi stont bi den viere,
    - verse[n=59]: Daer die bouc in bernende lach,
    - verse[n=60]: 'Die jnghel Gods hem toesprac:'
    - verse[n=61]: '"O lieue vrient Brandaen,'
    - verse[n=62]: Du heues euele mesdaen,
    - verse[n=63]: Dat ouermids dinen toren
    - verse[n=64]: Die waerheit dus es verloren.
    - verse[n=65]: Nu laettene bernen daer jnne.
    - verse[n=66]: Di wert noch wel jnne,
    - verse[n=67]: Wat waer ofte loghene es.
    - verse[n=68]: Di ontbiet Ihesus Kerst,
    - verse[n=69]: Dattu suls gaen varen
    - verse[n=70]: Vp des zeewes baren,
    - verse[n=71]: Al omme ende omme .ix. iaer.
    - verse[n=72]: Du sult bescauwen, wat es waer
    - verse[n=73]: Of wat loghene si mede."
    - verse[n=74]: Dat wart hem grote pijnlichede;
    - verse[n=75]: Dus galt hi den bouc
    - verse[n=76]: Ende leet omme dien vlouc
    - verse[n=77]: Wel meneghen groeten noot
    - verse[n=78]: Ende voert daert God gheboot.
    - verse[n=79]: DOe Brandaen, die heleghe man
    - verse[n=80]: Also te rechte vernam,
    - verse[n=81]: Wat hem God selue ontboet,
    - verse[n=82]: Doe was sijn zorghe al te groot
    - verse[n=83]: Ende voer daert God gheboot.
    - verse[n=84]: DOe Brandaen, die heleghe man,
    - verse[n=85]: So wat hem gheuiele,
    - verse[n=86]: Dat hi behilde zine siele
    - verse[n=87]: Ende Hi hem wilde bewaren
    - verse[n=88]: Ende tsiere ghenaden doen varen.
  - chapter[n=3]:
    - verse[n=89]: Doe ghinc Brandaen te hant
    - verse[n=90]: An des zeewes kant
    - verse[n=91]: Ende dede eenen kiel tauwen
    - verse[n=92]: Vaste ende ghetrauwen.
    - verse[n=93]: Die mast was vuerijn hout;
    - verse[n=94]: Dat zeil dede hi menichfout
    - verse[n=95]: Besnijden ende bewinden;
    - verse[n=96]: Den kyel dede hi binden
    - verse[n=97]: Met ysere arde [= harde] staerke,
    - verse[n=98]: Na die houde [= oude] aerke,
    - verse[n=99]: Die Noë wijlen vrochte,
    - verse[n=100]: Doe hi die dylouie vruchte;
    - verse[n=101]: Den ancker maecte hi stalijn,
    - verse[n=102]: Daers hem van noede soude zijn,
    - verse[n=103]: Dat hi behilde dat lant.
    - verse[n=104]: Doe dedi al zijn ghewant
    - verse[n=105]: In de scepe draghen doe,
    - verse[n=106]: Ende lxxx manne ghingher in doe;
    - verse[n=107]: Si waren daer in ix. iaer,
    - verse[n=108]: Oec dede hi, dat was waer,
    - verse[n=109]: Een cappelle met wijsen zinne
    - verse[n=110]: Wel werken daer jnne
    - verse[n=111]: Ende daer in clocken ende helichdom,
    - verse[n=112]: Dies hi mochte houden rom.
    - verse[n=113]: Oec voerde hi van Yberne
    - verse[n=114]: Pestier ende querne,
    - verse[n=115]: Smessen ende ander ghemac.
    - verse[n=116]: Als die legende mi vertrac,
    - verse[n=117]: Dit dedi al daer jnne.
    - verse[n=118]: Dus voer hi wech met sinne.
    - verse[n=119]: Wel verghinct hem in den kiel,
    - verse[n=120]: Dat hem niet en mesviel.
    - verse[n=121]: 'Met hem nam hi twee capellane:'
    - verse[n=122]: Van den eenen quam hem zint ane,
    - verse[n=123]: Dat hine om eenen roef verloes;
    - verse[n=124]: Dies wart hem God so vriendeloes,
    - verse[n=125]: So datten hem nam die viant
    - verse[n=126]: Omme eens breydels ghewant,
    - verse[n=127]: Dien hi nam sonder orlof.
    - verse[n=128]: Omme dat die duuele dien roef
    - verse[n=129]: Vant in sine ghewout -
    - verse[n=130]: Ay, hoe zeere hi dat ontgout,
    - verse[n=131]: Dat hijt ye ghedochte -
    - verse[n=132]: Dies deden wel onsochte
    - verse[n=133]: Die duuele ter hellen viere,
    - verse[n=134]: Daer hijt becochte wel diere,
    - verse[n=135]: Tote dattene die heleghe man
    - verse[n=136]: Met zijnre beden weder ghewan.
  - chapter[n=4]:
    - verse[n=137]: DOe hi te scepe gaen began,
    - verse[n=138]: Vant hi thoeft van eenen doden man
    - verse[n=139]: 'Voer hem ligghende vp tsant:'
    - verse[n=140]: Die vloet dreeft an tlant.
    - verse[n=141]: Dat hoeft was arde [= harde] groet,
    - verse[n=142]: 'Nye en sach hi des ghenoet:'
    - verse[n=143]: Dat voerhoeft was hem breet
    - verse[n=144]: Wel vijf voete, God weet.
    - verse[n=145]: Doe bemaendijt wel diere
    - verse[n=146]: Bi Gode vele sciere,
    - verse[n=147]: Dat hi hem dade verstaen,
    - verse[n=148]: Hoe zijn leuen was ghedaen.
    - verse[n=149]: Thoeft ieghen Brandane sprac
    - verse[n=150]: 'Ende seide: "al doet mi onghemac,'
    - verse[n=151]: Ic wilt di segghen saen,
    - verse[n=152]: Hoe mijn leuen was ghedaen.
    - verse[n=153]: Ic was een heydin man;
    - verse[n=154]: Om mijn ghewin quam ic daer an,
    - verse[n=155]: Dat ic arde [= harde] dicwile woet
    - verse[n=156]: Ouer des zeewes vloet.
    - verse[n=157]: Jc was groet ende stranc
    - verse[n=158]: Ende ic was wel .C. voete lanc;
    - verse[n=159]: Dus woedic in die diepe zee
    - verse[n=160]: Ende dede den ghenen wee
    - verse[n=161]: Die hier vp die zee baren
    - verse[n=162]: 'Met scepen wilden varen:'
    - verse[n=163]: Hem nam ic haue ende goet.
    - verse[n=164]: Eens so wies zeere die vloet
    - verse[n=165]: Met eenen storme die was stranc.
    - verse[n=166]: Al haddic ghesijn noch so lanc,
    - verse[n=167]: Ic en hadde niet vonden gront,
    - verse[n=168]: Daer ic teerst toter borst in stont.
    - verse[n=169]: 'Doe en conste ics niet ghenesen:'
    - verse[n=170]: Dus moeste mijn sterfdach wesen,
    - verse[n=171]: Also van alle dinghen moet,
    - verse[n=172]: Sijn si quaet ofte goet,
    - verse[n=173]: Sonder die pine der hellen,
    - verse[n=174]: Daer di zielen in quellen
    - verse[n=175]: Ende daer si sonder eenich hende [= ende]
    - verse[n=176]: Doeghen wee ende allende;
    - verse[n=177]: Ende oec dat paradijs,
    - verse[n=178]: Dat den saleghen es wijs,
    - verse[n=179]: Daer si hebben eewelike
    - verse[n=180]: Die bliscap arde [= harde] rike."
  - chapter[n=5]:
    - verse[n=181]: DOe sprac sente Brandaen
    - verse[n=182]: 'Weder arde [= harde] saen:'
    - verse[n=183]: '"Of ic Gode verbidden can'
    - verse[n=184]: Dat Hi hu [= u] weder hus [= uwes] liues ian,"
    - verse[n=185]: Sprach sente Brandaen,
    - verse[n=186]: '"Soutstu doepzel willen ontfaen'
    - verse[n=187]: Ende pinen om die Gods hulde,
    - verse[n=188]: Ic verghaue di dine sculde,
    - verse[n=189]: so mach di werden wijs
    - verse[n=190]: Dat eeweghe paradijs."
    - verse[n=191]: 'Doe sprac die heydin man:'
    - verse[n=192]: '"Moestic weder steruen dan?"'
    - verse[n=193]: '"Ja ghi," sprac sente Brandaen,'
    - verse[n=194]: '"Dies en mochti niet ontgaen."'
    - verse[n=195]: 'Doe sprac die heydin man:'
    - verse[n=196]: '"Of ic mi doepte ende ic dan'
    - verse[n=197]: Niet en conste wederstaen,
    - verse[n=198]: Jc en worde den viant onderdaen;
    - verse[n=199]: Hij pijnt hem nacht ende dach,
    - verse[n=200]: Hoe hi den meinsche bedrieghen mach.
    - verse[n=201]: Of hi mi maecte so lief
    - verse[n=202]: Den scat, dat ic ware een dief,
    - verse[n=203]: Ende ic dade al sulke werke
    - verse[n=204]: Die onse Sceppere verbiedet sterke,
    - verse[n=205]: Dan soudemen ter hellen
    - verse[n=206]: Mine ziele vele mee quellen,
    - verse[n=207]: Dan so nu ghequellet es;
    - verse[n=208]: Dies bem ic wel ghewes;
    - verse[n=209]: Want die doepzel hebben ontfaen
    - verse[n=210]: Enter Gods wet af staen,
    - verse[n=211]: Also scriftuere leert hier -
    - verse[n=212]: Die ziele wert int helsche vier
    - verse[n=213]: Vele meer ghepinet al te fel,
    - verse[n=214]: Dan wi zijn, dat weet ic wel;
    - verse[n=215]: Want ons niemen en leert
    - verse[n=216]: No te zijnre wet en keert.
    - verse[n=217]: Dus vreesic, waert dat ic doepsel ontfinghe
    - verse[n=218]: Ende mijnre wet dan af ghinghe,
    - verse[n=219]: Waert vrouch of spade,
    - verse[n=220]: Bi des viants quade rade,
    - verse[n=221]: Omme haue ofte om goet,
    - verse[n=222]: Also menich meinsche doet,
    - verse[n=223]: Dat men mi dan ter hellen
    - verse[n=224]: Vele mee soude quellen,
    - verse[n=225]: Dan ic nu ghepijnt bin;
    - verse[n=226]: Want mine ghelike pijntmen min
    - verse[n=227]: Dan die doepsel hebben ontfaen
    - verse[n=228]: Ende harer wet af zijn ghegaen.
    - verse[n=229]: Nochtan so vreesic mee die noet,
    - verse[n=230]: Die mi weder soude doen die doot,
    - verse[n=231]: Wanneer so weder tote mi quame,
    - verse[n=232]: Ende soe mi bename
    - verse[n=233]: Beede sitten ende staen
    - verse[n=234]: Ende loepen ende gaen
    - verse[n=235]: Ende heten [= eten] ende drincken
    - verse[n=236]: Ende spreken ende ghedincken,
    - verse[n=237]: Horen ende spreken,
    - verse[n=238]: Ende mine aderen souden breken,
    - verse[n=239]: Ende mine ziele soude varen
    - verse[n=240]: Weder ter aermer scaren.
    - verse[n=241]: Al ware al de weerelt dijn
    - verse[n=242]: Ende soe oec ware roet ghuldijn,
    - verse[n=243]: Ende ghise mi mocht gheuen,
    - verse[n=244]: Ende daer toe met blischepen soude leuen
    - verse[n=245]: Noch .ijm. der jaren,
    - verse[n=246]: Jc en naemse niet te waren,
    - verse[n=247]: 'Dies gheloeft, dor den noet:'
    - verse[n=248]: So sterc es die pijne der doot.
    - verse[n=249]: Dies willic weder varen
    - verse[n=250]: Te mijnre aermer scaren
    - verse[n=251]: In die deemsternesse."
    - verse[n=252]: '"So vare dan ghewesse'
    - verse[n=253]: Daert di God jonne, saen,"
    - verse[n=254]: Sprac de goede sente Brandaen.
    - verse[n=255]: Dus voer die heydin man
    - verse[n=256]: Aldaer hem God gheian
    - verse[n=257]: Ter stede dat God woude.
    - verse[n=258]: Sente Brendaen keerde houde
    - verse[n=259]: Te scepe om sinen noet,
    - verse[n=260]: Also hem God selue gheboet.
  - chapter[n=6]:
    - verse[n=261]: DOe si te scepe quamen
    - verse[n=262]: Ende orlof ghenamen
    - verse[n=263]: An vrienden ende maghen mede
    - verse[n=264]: Gode beualen sise ter stede;
    - verse[n=265]: Tseyl si an den mast keerden,
    - verse[n=266]: Also hem die winde leerden;
    - verse[n=267]: Haer riemers si hute [= ute] stoten;
    - verse[n=268]: Met ghemake datsi vloten.
    - verse[n=269]: Ay, hoe scone dat tscip vloot!
    - verse[n=270]: Cort quamen si in groter noot
    - verse[n=271]: Want een dier al te wonderlijc,
    - verse[n=272]: Eenen lind drake ghelijc,
    - verse[n=273]: Wilde verzwelghen haren kiel;
    - verse[n=274]: Hem was sine mule ende sijn giel
    - verse[n=275]: Menich ghelachte wijt.
    - verse[n=276]: No eer, no na dier tijt
    - verse[n=277]: En quamen si in meerren noet.
    - verse[n=278]: Een wolke bouen hem ontsloet,
    - verse[n=279]: Daer hute [= ute] quam een dier wonderlijc
    - verse[n=280]: Vlieghende, eenen hert ghelijc,
    - verse[n=281]: Dat jaghede met ghemake
    - verse[n=282]: Den groten zee lind drake,
    - verse[n=283]: So datten al verdreef,
    - verse[n=284]: Datsi ne wisten waer hi bleef.
    - verse[n=285]: Doe hi dat hadde ghedaen,
    - verse[n=286]: Keerdi weder saen
    - verse[n=287]: In die wolken danen hi quam.
    - verse[n=288]: Doe sente Brandaen dat vernam,
    - verse[n=289]: Was hi blide ende vro
    - verse[n=290]: Ende danckets onsen Heere also.
    - verse[n=291]: Doe hi van den drake was verloost,
    - verse[n=292]: Te Gode meerderde sijn troost.
    - verse[n=293]: Doe voeresi met ghemake
    - verse[n=294]: Vp des zeewes vlake.
  - chapter[n=7]:
    - verse[n=295]: Doe versach sente Brandaen
    - verse[n=296]: Eenen sconen werf staen.
    - verse[n=297]: Hi dochte den wijsen heere
    - verse[n=298]: Wel .vj. milen lanc of meere;
    - verse[n=299]: Die stont vp den rugghe van eenen vissch(e).
    - verse[n=300]: Die bouc maect ons ghewisse,
    - verse[n=301]: Dat daer een soete water ant meer gaet;
    - verse[n=302]: Daer hadde die visch sinen haet [= aet]
    - verse[n=303]: Ghenomen wel menich iaer,
    - verse[n=304]: So die bouc seit, ouer waer.
    - verse[n=305]: Daer vp dien werf stont een wout.
    - verse[n=306]: Die Gods helden bout
    - verse[n=307]: Trocken haer scip in een hauene
    - verse[n=308]: Ende ghinghen alle doe aue
    - verse[n=309]: Ghenen sconen werf scauwen.
    - verse[n=310]: Sie ghinghen oec hout houwen
    - verse[n=311]: Omme te ziedene haer heten [= eten];
    - verse[n=312]: Die hongher liets hen niet vergheten.
    - verse[n=313]: Haren ketel si vp hinghen.
    - verse[n=314]: Om hout datsi ghinghen;
    - verse[n=315]: Eenen droeghen boem si vonden.
    - verse[n=316]: Doe sine te houwene begonden,
    - verse[n=317]: Doe so scoet al dat eylant
    - verse[n=318]: Onder twater te hant,
    - verse[n=319]: So dat die heleghe man
    - verse[n=320]: Te tijde cume sijn scip ghewan;
    - verse[n=321]: Met haesten si int scip pronghen;
    - verse[n=322]: Den lof Gods dat si zonghen,
    - verse[n=323]: Dat Hise bi der ghenaden zine
    - verse[n=324]: Verloest hadde van dier pine.
    - verse[n=325]: Die werf die ghinc al onder.
    - verse[n=326]: Dit was dat derde wonder
    - verse[n=327]: Dat die heeren saghen.
    - verse[n=328]: Die wint die ghincse jaghen
    - verse[n=329]: Bi den zeyle vaste.
    - verse[n=330]: Doe leden si meneghe onraste
    - verse[n=331]: Ende menic onghemac.
    - verse[n=332]: 'Die heleghe abdt doe sprac:'
    - verse[n=333]: '"Dit mochte wel een visch zijn,'
    - verse[n=334]: Die desen werf dus trac in;
    - verse[n=335]: Seker hi was wel hout,
    - verse[n=336]: Eer ghewies al dat hout
    - verse[n=337]: Vp sinen rugghe braden."
    - verse[n=338]: Gode si dicken baden
    - verse[n=339]: Met ghestaden moede
    - verse[n=340]: Dor sine grote goede,
    - verse[n=341]: Dat Hise saen ghesande
    - verse[n=342]: Tote eenen ghestadeghen lande.
  - chapter[n=8]:
    - verse[n=343]: DOe si den vissche ontvaren
    - verse[n=344]: Ende wech zeylende waren
    - verse[n=345]: Om te ziene meer wonder,
    - verse[n=346]: Saghen si een eyselic commer
    - verse[n=347]: Vp dwater voer hem gaen;
    - verse[n=348]: Het wilde haer scip vaen
    - verse[n=349]: Ende verderuen mettien.
    - verse[n=350]: "'Wij en doruent niet ontsien,\""
    - verse[n=351]: Sprac sente Brandaen,
    - verse[n=352]: '"Wij en hebben hem niet mesdaen;'
    - verse[n=353]: Laet ons scip in Gods hant varen,
    - verse[n=354]: God sal ons van hem bewaren."
    - verse[n=355]: Half waest visch ende half wijf,
    - verse[n=356]: Al ru so was hem dat lijf,
    - verse[n=357]: Dicken omme ghinct den kiel.
    - verse[n=358]: Sente Brandaen neder viel
    - verse[n=359]: Vp sine bloete knien
    - verse[n=360]: Ende bat Gode om zijn ontflien.
    - verse[n=361]: Sine moonke baden alle gader;
    - verse[n=362]: Dus verbaden si Gode onsen vader,
    - verse[n=363]: Dat dat vreeselijke wonder
    - verse[n=364]: Bezijden haren scepe ghinc onder,
    - verse[n=365]: Dat zijt hoerden borlen ende wallen
    - verse[n=366]: Dien langhen dach al met allen
    - verse[n=367]: In dier dieper zee gronde
  - chapter[n=9]:
    - verse[n=368]: Doe voeren si voert langhe stonde.
    - verse[n=369]: Doe quamen si zeylende an een eylant,
    - verse[n=370]: Daer sente Brandaen vant
    - verse[n=371]: 'Eene pijne wonderlike:'
    - verse[n=372]: Sielen als in meinschen ghelike
    - verse[n=373]: Ghinghen ende liepen daer vp die zee.
    - verse[n=374]: Hem was leyder arde [= harde] wee
    - verse[n=375]: Van couden ende van groter hitte.
    - verse[n=376]: '"O wy, wat mach wesen ditte,"'
    - verse[n=377]: Sprac die goede sente Brandaen,
    - verse[n=378]: '"Dat dus vp die zee can gaen?"'
    - verse[n=379]: 'Si spraken: "wij zijn aerme zielen,'
    - verse[n=380]: Dus moeten wij hier gaen ende zwielen
    - verse[n=381]: Ende aldus eewelike leuen.
    - verse[n=382]: Hadden wi om Gode ghegheuen
    - verse[n=383]: Den aermen drincken water scone,
    - verse[n=384]: So waren wi van betren lone.
    - verse[n=385]: Wij waren drossaten ende scijncten [= scincken];
    - verse[n=386]: Om dat wij dat heten [= eten] ende drincken,
    - verse[n=387]: Dat ons onse heeren hieten gheuen
    - verse[n=388]: Den aermen, doe wi hadden ons leuen,
    - verse[n=389]: Ende dat wi dat onthilden den aermen,
    - verse[n=390]: So en wil God onser niet ontfaermen.
    - verse[n=391]: Van couden zijn wi in groeter noot
    - verse[n=392]: Ende van hitten in pijnen groot;
    - verse[n=393]: Van dorste lijden wi bitter wee
    - verse[n=394]: Al es ons so na die zee.
    - verse[n=395]: Wij segghen hu [= u] te waren,
    - verse[n=396]: Wij en moghen in .c. jaren
    - verse[n=397]: Een dropel niet ghewinnen.
    - verse[n=398]: Helpt ons bi dijnre minnen,
    - verse[n=399]: Brandaen, wel lieue heere,
    - verse[n=400]: Bidt Gode voer ons zeere."
    - verse[n=401]: Sente Brandaen alleene
    - verse[n=402]: Bat Gode met herten reene,
    - verse[n=403]: Dat Hi hem lauenesse wilde senden.
    - verse[n=404]: Doe wart dien zielen in haerre allenden
    - verse[n=405]: Van Gode een drincken gheorlooft,
    - verse[n=406]: Ende datsi metten watre haer hooft
    - verse[n=407]: Netten mochten metter hant.
    - verse[n=408]: Doe neghen si alle den zant,
    - verse[n=409]: Den heleghen sente Brandane,
    - verse[n=410]: Die doe keerde van dane
    - verse[n=411]: Met weendenden hoghen [= oghen]
    - verse[n=412]: Ende screef dat Gods vertoghen.
    - verse[n=413]: DOe hiet sente Brandaen
    - verse[n=414]: Sinen kiele wel ghedaen
    - verse[n=415]: Van dier steden wenden.
    - verse[n=416]: Die aerme zielen in hare allenden,
    - verse[n=417]: Die daer liepen vp die zee,
    - verse[n=418]: Riepen wach ende wee,
    - verse[n=419]: Doe de kiel danen vloot,
    - verse[n=420]: Want si bleuen in groter noot.
  - chapter[n=10]:
    - verse[n=421]: Doe voeren si met ghemake
    - verse[n=422]: Vp die wilde zeewes vlake.
    - verse[n=423]: Doe horden si saen booten
    - verse[n=424]: Meneghen wint grooten.
    - verse[n=425]: Een storem hem an viel,
    - verse[n=426]: Die verdreef haren kiel
    - verse[n=427]: Noort waert an dat Leuer Meere,
    - verse[n=428]: Daer dat cleene Gods heeere
    - verse[n=429]: 'Wel na verzeylt was in groter noot:'
    - verse[n=430]: Sie waerre wel na bleuen doot.
    - verse[n=431]: 'Dit verzach sente Brandaen:'
    - verse[n=432]: Menich scip al daer staen
    - verse[n=433]: Ende meneghen mast boom waghen,
    - verse[n=434]: Huter [= Uter] Leuer Zee daer raghen.
    - verse[n=435]: Het dochte hem zijnde een wout.
    - verse[n=436]: Hoe dicke hem God sine doghet gout.
    - verse[n=437]: Daer sprac von Gods weghen ane
    - verse[n=438]: 'Eene stemme aldus Brandane:'
    - verse[n=439]: '"Vare oest waert metten baren,'
    - verse[n=440]: 'Hier moghedi niet voerder varen:'
    - verse[n=441]: Daer ligghen steene in die zee,
    - verse[n=442]: Die meneghen scepe doen wee.
    - verse[n=443]: Wat scepe met ysere bi hem quame,
    - verse[n=444]: Tote hem hijt trocke ende name
    - verse[n=445]: Ende het moeste daer al bliuen."
  - chapter[n=11]:
    - verse[n=446]: Doe begonstese een wint driuen
    - verse[n=447]: Van daer int oest hende [= ende]
    - verse[n=448]: Ieghen eene steenwende.
    - verse[n=449]: Doe sach sente Brandaen
    - verse[n=450]: Eenen sconen monster staen.
    - verse[n=451]: Daer woenden moonken inne,
    - verse[n=452]: Die Gode dienden met zinne,
    - verse[n=453]: Ende hadden ghedaen menich iaer.
    - verse[n=454]: Snachts so bleef sijn kiel daer
    - verse[n=455]: Onder dien hoghen steene.
    - verse[n=456]: Sente Brandaen alleene
    - verse[n=457]: Ghinc bouen vp die hoghen berch.
    - verse[n=458]: Daer vant hi een eerlic werc
    - verse[n=459]: Van dien Gods kinden.
    - verse[n=460]: Niet en conste hi ondervinden,
    - verse[n=461]: Watse daer hadde bracht,
    - verse[n=462]: Sonder alleene die Gods cracht.
    - verse[n=463]: Haer leuen was claer ende reene;
    - verse[n=464]: Sulke moonken hebben wi gheene.
    - verse[n=465]: 'Sie riepen alle saen:'
    - verse[n=466]: '"Sijt willecome, heere Brandaen."'
    - verse[n=467]: Deser rijcker Gods deghene,
    - verse[n=468]: Diere en was maer zeuene;
    - verse[n=469]: Hem quam daghelike hare spijse
    - verse[n=470]: Van den eerdschen paradijse.
    - verse[n=471]: Te middaghe brocht hem ghedraghen
    - verse[n=472]: Een duue ende een rauen
    - verse[n=473]: Vpder goeder lieder disch.
    - verse[n=474]: . . . . . . . . . . .
    - verse[n=475]: Die visch quam al ghebraden.
    - verse[n=476]: Wel zeere si doe baden
    - verse[n=477]: Den heleghen Brandane,
    - verse[n=478]: Den Gods onderdane,
    - verse[n=479]: Dat hi met hem wilde heten [= eten] gaen.
    - verse[n=480]: Doe sprac sente Brandaen
    - verse[n=481]: 'Harde wijselike:'
    - verse[n=482]: '"Mijn heere God es so rijke,'
    - verse[n=483]: God van den paradijse,
    - verse[n=484]: Hi hadde mi mine spijse
    - verse[n=485]: Harde wel ghesent hare,
    - verse[n=486]: Wiste Hi dat ics werdich ware.
    - verse[n=487]: Hoe gherne ic sine ghenaden doghe.
    - verse[n=488]: 'Ende dat es mine gheloue:'
    - verse[n=489]: Hine wildes niet zenden
    - verse[n=490]: Mi, aermen ende allenden,
    - verse[n=491]: Die hu [= u] bi ziere ghenaden versach
    - verse[n=492]: Ende tfierde broet ontwee brac,
    - verse[n=493]: Dat hu [= u] sijn bode heuet bracht.
    - verse[n=494]: Doe haddi mijns wel [= niet] ghedacht
    - verse[n=495]: Met zijnre lijfneere, God de vader.
    - verse[n=496]: Nu suldi alle gader
    - verse[n=497]: In sinen name heten [= eten]
    - verse[n=498]: Ende sult oec alle weten,
    - verse[n=499]: Dat ict late sonder nijt.
    - verse[n=500]: God voedt hu [= u] talre tijt
    - verse[n=501]: Vp desen dorren steene.
    - verse[n=502]: Jc hebbe van Gode te leene
    - verse[n=503]: Van visschen, vruchten ende brode.
    - verse[n=504]: Alles, dies ic bem van noode,
    - verse[n=505]: Hebbic in minen kiele.
    - verse[n=506]: Ouer mine aerme ziele
    - verse[n=507]: Bidt Gode van hemelrike,
    - verse[n=508]: Dat Hi haer gheue sijn rike."
    - verse[n=509]: Dus so bat hi Gode.
    - verse[n=510]: Doe quam die hemelsche bode
    - verse[n=511]: Ende brochte hem sine spijse
    - verse[n=512]: Vanden Gods paradijse.
    - verse[n=513]: Doe de heeren hadden gheten,
    - verse[n=514]: So laet ons die bouc weten
    - verse[n=515]: Dat Brandaen, die heleghe man,
    - verse[n=516]: An die heeren orlof nam;
    - verse[n=517]: Entie heleghe Brandaen
    - verse[n=518]: Ghinc weder te scepe saen.
  - chapter[n=12]:
    - verse[n=519]: DAer quam een zuut westen wint,
    - verse[n=520]: Die dreef hem, also hi kint,
    - verse[n=521]: Weder noort oest te dale
    - verse[n=522]: Vp die wilde zee scale.
    - verse[n=523]: Daer leden si menich wee.
    - verse[n=524]: Doe vonden si in die zee
    - verse[n=525]: Eenen steen so hoeghe,
    - verse[n=526]: Sinen consten niet verhoeghen.
    - verse[n=527]: Vp dien seluen hoghen steene
    - verse[n=528]: So sat een man alleene,
    - verse[n=529]: Die ru was als een beere.
    - verse[n=530]: Hi en sach niet dan lucht ende meere;
    - verse[n=531]: Dat was een clusenare.
    - verse[n=532]: Hoe dat hi daer commen ware,
    - verse[n=533]: Vraechde hem sente Brandaen.
    - verse[n=534]: '"Ic bem den moonken onderdaen,"'
    - verse[n=535]: Seide hi weder, gheloues mi,
    - verse[n=536]: '"Daer du dese weke waers bi.'
    - verse[n=537]: Ic hebbe gheseten alleene
    - verse[n=538]: Vp desen hoeghen steene
    - verse[n=539]: Een jaer min dan .c. jare.
    - verse[n=540]: God heeft mi tot hare
    - verse[n=541]: Daghelics sine spijse ghegheuen,
    - verse[n=542]: Bi sinen troeste moetic leuen,
    - verse[n=543]: So dat God wel weet,
    - verse[n=544]: Dat ic sint anders niet ontbeet
    - verse[n=545]: Van dat ic eerst hier quam.
    - verse[n=546]: Ende ic nye zint en vernam
    - verse[n=547]: Leuenden meinsche nemmermeere
    - verse[n=548]: Dan hu [= u], wel lieue heere."
    - verse[n=549]: Doe vraechde hem sente Brandaen
    - verse[n=550]: Hoe sijn leuen was ghedaen,
    - verse[n=551]: Eer hi daer commen ware.
    - verse[n=552]: 'Doe sprac die clusenare:'
    - verse[n=553]: '"Ic secht di ghewaerlike:'
    - verse[n=554]: Ic was een coninc rike;
    - verse[n=555]: Pantifilia hiet mijn lant;
    - verse[n=556]: In Capidocia een ander ghenamt,
    - verse[n=557]: Daer nam ic een scone wijf;
    - verse[n=558]: Dies lijdet groete pijne mijn lijf
    - verse[n=559]: Want het was de suster mine.
    - verse[n=560]: Dies doeghic groete pine.
    - verse[n=561]: Daer bi so haddic sonen twee,
    - verse[n=562]: Dies lijdic menich wee.
    - verse[n=563]: Doe dhoudste [= de oudste] te sinen scilde quam,
    - verse[n=564]: Sijn lijf dat ic hem nam,
    - verse[n=565]: Dor minen grammen moet.
    - verse[n=566]: Daer dandre bi eenen scepe stoet
    - verse[n=567]: Nam hem een donder slach sijn lijf.
    - verse[n=568]: Oec versloughic mijn scone wijf.
    - verse[n=569]: Doe alle die zonden vp mi laghen,
    - verse[n=570]: Doe vreesdic die Gods plaghen
    - verse[n=571]: Ende ic ghinc haestelike
    - verse[n=572]: Ende liet al mijn rike,
    - verse[n=573]: Beede vrienden ende maghen,
    - verse[n=574]: Ende ghinc te scepe in dien daghe
    - verse[n=575]: Ende wilde mine groete zonden
    - verse[n=576]: Varen den paeus orconden.
    - verse[n=577]: Doe rees een storem vp die zee,
    - verse[n=578]: Die mi dede harde wee,
    - verse[n=579]: Also ic hu [= u] mach vertellen;
    - verse[n=580]: Daer bedoruen alle mijn ghesellen,
    - verse[n=581]: Maer ic ontclam alleene
    - verse[n=582]: Vp desen hoeghen steene
    - verse[n=583]: Ende claechde mine mesdaet
    - verse[n=584]: Hem, die mi gescepen haet.
    - verse[n=585]: Hier wachte ic zijnre ghenaden
    - verse[n=586]: Van minen groeten mesdaden.
    - verse[n=587]: 'Ic sechdi oec vorware:'
    - verse[n=588]: Ic hore hier openbare
    - verse[n=589]: Elker daghelike
    - verse[n=590]: Den sanc van hemelrike."
    - verse[n=591]: 'Doe seide sente Brandaen:'
    - verse[n=592]: '"Secht mi, lieue heere, saen,'
    - verse[n=593]: Als hu [= u] dat coude ane gheet,
    - verse[n=594]: Hoe moghedi sonder cleet
    - verse[n=595]: Van couden hier ghewesen [= ghenesen]?
    - verse[n=596]: Van lieden hebbic ghelesen,
    - verse[n=597]: Dat waren eenzedelen
    - verse[n=598]: Ende dienden Gode, den edelen,
    - verse[n=599]: Die alles ghemacx vergaten,
    - verse[n=600]: Niet dan tcruut si en haten.
    - verse[n=601]: Maer in bosschen ende in velde,
    - verse[n=602]: Daer hem elc te sine stelde,
    - verse[n=603]: Of in duwieren of in riede
    - verse[n=604]: Behilden hem die goede liede,
    - verse[n=605]: Dat hem tcoude niet mochte deeren."
    - verse[n=606]: '"Mach ic die siele gheneeren,"'
    - verse[n=607]: Sprac die ruwe clusenare,
    - verse[n=608]: '"So hebbic arde [= harde] ommare'
    - verse[n=609]: Wat noede dat mijn vleesch heeft
    - verse[n=610]: Die wijle dat hier leeft.
    - verse[n=611]: Als ic hier sitte sonder waen
    - verse[n=612]: Ende mi die coude te seere bestaen,
    - verse[n=613]: Slupe ic in eenen hole sciere,
    - verse[n=614]: Onder eenen tempel hiere.
    - verse[n=615]: Daer verbeide ic dat ghestille.
    - verse[n=616]: Ic wane het es Gods wille,
    - verse[n=617]: Dat mijn lichame ende mijn beene
    - verse[n=618]: Vp desen hoghen steene
    - verse[n=619]: Den domsdach moeten verbeiden.
    - verse[n=620]: God moete hu [= u] gheleiden.
    - verse[n=621]: Ic en spreke ieghen hu [= u] nemmermeere.
    - verse[n=622]: God onse lieue heere,
    - verse[n=623]: Die gheue hier na eewelike
    - verse[n=624]: Ons allen zijn hemelrike."
  - chapter[n=13]:
    - verse[n=625]: SEnte Brandaen voer van dannen
    - verse[n=626]: Met sinen Gods mannen
    - verse[n=627]: Vp des zeewes vloede.
    - verse[n=628]: Daer worden si arde [= harde] moede
    - verse[n=629]: Vanden winde metten baren,
    - verse[n=630]: Daer si in moesten varen.
    - verse[n=631]: Daer dreuen si metten winde
    - verse[n=632]: Weder int allinde
    - verse[n=633]: An eene vreeslike stat.
    - verse[n=634]: Die bouc die seit ons dat,
    - verse[n=635]: Dat hi eere hellen pit verzach,
    - verse[n=636]: Daermen in riep o wy o wach,
    - verse[n=637]: An eenen donckeren berghe.
    - verse[n=638]: Daer waren in zwaren erghe
    - verse[n=639]: Arde [= Harde] vele aermer zielen,
    - verse[n=640]: Die daer branden ende wielen.
    - verse[n=641]: Dien berch bernet emmermeere;
    - verse[n=642]: Daer es meneghe ziele in zeere.
    - verse[n=643]: Daer en hordi anders niet mee
    - verse[n=644]: Dan o wy ende wach ende wee.
    - verse[n=645]: Daer hoerdi crijsel tanden;
    - verse[n=646]: Daer sach hi vlieghen die branden
    - verse[n=647]: Jn die wolken hoeghe vp waert.
    - verse[n=648]: Sente Brandaen sprac ter vaert
    - verse[n=649]: 'Ten proofst die der hellen plach:'
    - verse[n=650]: '"Segghe mi oft wesen mach,'
    - verse[n=651]: Wat es die grote omminne,
    - verse[n=652]: Die ic nu daer hore jnne?"
    - verse[n=653]: 'Doe seide een der pijn heeren:'
    - verse[n=654]: '"Hier zijn vooghde ende onrechte heeren,'
    - verse[n=655]: Dat moochdi ghetrauwen,
    - verse[n=656]: Ende oec ongherechte vrauwen,
    - verse[n=657]: Loese meyeren ende loese schepenen,
    - verse[n=658]: Die moetent nu hier berekenen,
    - verse[n=659]: 'Jc sechdi noch meerre wonder:'
    - verse[n=660]: Die wroughers sijn hier onder
    - verse[n=661]: Ende alle die verraderen,
    - verse[n=662]: Die moeten wi hier vergaderen
    - verse[n=663]: Jn dit diepe afgronde,
    - verse[n=664]: Die alle met haren monde
    - verse[n=665]: Dat alle weghe ontfaen,
    - verse[n=666]: Dat van hem quam ghegaen
    - verse[n=667]: Van alre bozer dinghe.
    - verse[n=668]: Dits haer loen in waerliker dinghe,
    - verse[n=669]: Om datsi dies ghedochten,
    - verse[n=670]: Datsi hare heeren brochten,
    - verse[n=671]: Datsi om cleene mieden
    - verse[n=672]: Mesvoerden die aerme lieden.
    - verse[n=673]: Daer omme so moeten si hier
    - verse[n=674]: Bernen in dit heete vier.
    - verse[n=675]: Oec zijn hier ander zielen,
    - verse[n=676]: 'Die in sonden vielen:'
    - verse[n=677]: in ouerden [= houerden], in giericheit,
    - verse[n=678]: In alrande boesheit;
    - verse[n=679]: Entie met boeser scalchede
    - verse[n=680]: Haren euenkerstin mede
    - verse[n=681]: Dicken hebben verordeelt.
    - verse[n=682]: Dies werden zi eewelic hier verzeelt,
    - verse[n=683]: Om datsi niet wilden afstaen
    - verse[n=684]: No rechte boete ontfaen."
    - verse[n=685]: 'Doe riepen die aerme zielen:'
    - verse[n=686]: '"Brandaen, heere, wi zwielen'
    - verse[n=687]: In wel bittre carijne
    - verse[n=688]: In dese groete pijne.
    - verse[n=689]: Brandaen, wel lieue heere,
    - verse[n=690]: Bidt Gode voer ons zeere."
    - verse[n=691]: 'Die duuel hieten wech varen:'
    - verse[n=692]: '"Ic segghe hu [= u]," sprac hi te waren,'
    - verse[n=693]: '"Ghi en wert niet zijnre hulpen vro;'
    - verse[n=694]: Hi en mach hu [= u] helpen niet een stro.
    - verse[n=695]: Ghi roupt al ieghen spoet.
    - verse[n=696]: Ghi en hadt nye wille no moet
    - verse[n=697]: 'Om Gods wille te doene:'
    - verse[n=698]: Dus en hebdi nemmermeer zoene."
    - verse[n=699]: Een euel stanc hem ane viel.
    - verse[n=700]: Doe keerdi danen sinen kiel
    - verse[n=701]: Ende si quamen an een eylant.
    - verse[n=702]: Daer ghinc die zorghe in hant
    - verse[n=703]: 'Want arde [= harde] doncker waest daer:'
    - verse[n=704]: Daer en waest niewers claer.
    - verse[n=705]: Maer die gront der zee was goudijn,
    - verse[n=706]: Daer dat slijc soude zijn.
    - verse[n=707]: Oec waren daer edele steene
    - verse[n=708]: Om dien kiel al ghemeene;
    - verse[n=709]: Wel menich edel carbonckel,
    - verse[n=710]: Al waest daer arde [= harde] doncker,
    - verse[n=711]: Hadde daer God verborghen.
    - verse[n=712]: Daer laghen si in groter zorghen
    - verse[n=713]: Drie nachte ende drie daghen,
    - verse[n=714]: So datsi niet en saghen
    - verse[n=715]: Sonne, mane no sterren licht,
    - verse[n=716]: Des saghen si twint nicht
    - verse[n=717]: Maer al donckernesse sonder dach.
    - verse[n=718]: Die kiel daer al stille lach.
    - verse[n=719]: Doe hiet sente Brandaen
    - verse[n=720]: Eene barke wel ghedaen
    - verse[n=721]: Huten [= uten] kiele trecken.
    - verse[n=722]: Daer in spronghen die recken
    - verse[n=723]: Ende voeren met zinne
    - verse[n=724]: Datsi quamen daer jnne.
    - verse[n=725]: Doe voeren si in een eylant,
    - verse[n=726]: Daer die Gods wygant
    - verse[n=727]: Liet sinen kyel staen,
    - verse[n=728]: Also wij vernomen haen.
    - verse[n=729]: Daer ghinghen si vp te hant.
    - verse[n=730]: Ende doe si quamen vp dat sant
    - verse[n=731]: Waren si blijde ende vroe.
    - verse[n=732]: Met sente Brandane ghinghen si doe
    - verse[n=733]: Neuen een water te dale
    - verse[n=734]: Tote eene der scoenster zale
    - verse[n=735]: Die nye kerstin man sach,
    - verse[n=736]: Alsic hu [= u] mach doen ghewach.
    - verse[n=737]: Die zale was buten ghuldijn.
    - verse[n=738]: Dat die stijle souden zijn
    - verse[n=739]: Dat was al karbonkel.
    - verse[n=740]: Daer en was gheen so doncker
    - verse[n=741]: Hi en lichte alse tsonne scijn.
    - verse[n=742]: Voer die zale spranc een water fijn;
    - verse[n=743]: Daer was so vele goets in,
    - verse[n=744]: Dat vulprijsen mochte gheen zin;
    - verse[n=745]: Balseme ende tyroop
    - verse[n=746]: Dies was daer goeden coop.
    - verse[n=747]: Olyue honich ende zeem,
    - verse[n=748]: Dat vloyde daer ouer een.
    - verse[n=749]: In .iiij. aderen het vloot,
    - verse[n=750]: Dat dochte hem wonder groot.
    - verse[n=751]: Om dien seluen borne scone
    - verse[n=752]: Daer was meneghe wone.
    - verse[n=753]: Daer stonden vele bome scone
    - verse[n=754]: Al omme als eene crone.
    - verse[n=755]: Daer stonden menic cedrus
    - verse[n=756]: Ende menic platanus
    - verse[n=757]: Ende furijn ende wijngaerde
    - verse[n=758]: Ende bome van meneghen aerde.
    - verse[n=759]: Specien stonden daer so vele,
    - verse[n=760]: 'Dat dat [= dar] ic hu [= u] segghen wele:'
    - verse[n=761]: Haddict ghescreuen al te male
    - verse[n=762]: Dat daer stont voer die zale,
    - verse[n=763]: Het soude eer lijden een iaer
    - verse[n=764]: Eer ict ghescreue ouer waer,
    - verse[n=765]: In hoe menegher manieren
    - verse[n=766]: Daer bome stonden ende crude diere
    - verse[n=767]: Ende meneghe wonderlike dinc.
    - verse[n=768]: Ay, hoe in twifele ghinc
    - verse[n=769]: 'Alle dier moonken moet:'
    - verse[n=770]: Dwesen dochte hem daer so goet,
    - verse[n=771]: Datsi noede keerden wedere.
    - verse[n=772]: Het schenen scone paeus vederen
    - verse[n=773]: Vander zalen bouen dat dac.
    - verse[n=774]: Daer was alle dat ghemac,
    - verse[n=775]: Dat een keyser hebben soude,
    - verse[n=776]: Ende hi feeste houden woude.
    - verse[n=777]: Den moonken quam in haren zin,
    - verse[n=778]: Datsi alle gaen daer in
    - verse[n=779]: Om te siene die scone zale.
    - verse[n=780]: Een der moonken stal daer tien male
    - verse[n=781]: Eenen breydel wel ghedaen.
    - verse[n=782]: Dat sal hi becoepen saen.
    - verse[n=783]: Wel zeere sonder twifel
    - verse[n=784]: Daer stont bi een duuel,
    - verse[n=785]: Diet hem riet met liste.
    - verse[n=786]: Jc wane hijs niet en wiste
    - verse[n=787]: Waer omme dat hine hem boot.
    - verse[n=788]: Dies leet hi pijne groot.
    - verse[n=789]: Hi riet hem dat hine name,
    - verse[n=790]: Want hi hem wel ware betame
    - verse[n=791]: Met te rijdene in zinen lande;
    - verse[n=792]: Dies leet hi groete scande.
    - verse[n=793]: Hi roerdene dat hi waghede.
    - verse[n=794]: Hoe wel dien moonc behaghede,
    - verse[n=795]: Dat hine claer sach scinen.
    - verse[n=796]: Dies waren sine pinen
    - verse[n=797]: Ter hellen vele groet,
    - verse[n=798]: Want der duuele conroet
    - verse[n=799]: Pijndene doe hi daer quam,
    - verse[n=800]: Om datti daer den breidel nam,
    - verse[n=801]: In die zale metter hant
    - verse[n=802]: Ende baerchen onder zijn ghewant.
    - verse[n=803]: DOe sijt besien hadden wale,
    - verse[n=804]: Te hant ruumden si die zale
    - verse[n=805]: Ende ghinghen wech te zamen.
    - verse[n=806]: Doe si een lettel bet voert quamen,
    - verse[n=807]: Doe so sach sente Brandaen
    - verse[n=808]: Al te scone eene borch daer staen,
    - verse[n=809]: Die scoenre was dan die zale al
    - verse[n=810]: Daer die moonc den breydel stal.
    - verse[n=811]: Doe saghen si tien tijden,
    - verse[n=812]: Al omme verre ende wijde,
    - verse[n=813]: Dat lant in allen zijden claer,
    - verse[n=814]: Ne gheenen nacht en was daer,
    - verse[n=815]: Daer en was no rijm no snee,
    - verse[n=816]: Daer en dede hem de wint niet wee,
    - verse[n=817]: Van reghene en waest daer niet nat.
    - verse[n=818]: Een houd [= oud] man al daer zat
    - verse[n=819]: Voer die poorte vrome.
    - verse[n=820]: Hi was arde [= harde] scone
    - verse[n=821]: Ende wel ghehaert;
    - verse[n=822]: Graeu was hem zijn baert.
    - verse[n=823]: Enter seluer borch voren [= doren]
    - verse[n=824]: Ghinghen ionghelinghen dore,
    - verse[n=825]: Arde [= Harde] vele ende ghenouch,
    - verse[n=826]: Also vertellet die bouc
    - verse[n=827]: Ende seit al openbaren,
    - verse[n=828]: Dat het inghele waren.
    - verse[n=829]: In die poerte stont een ionghelinc,
    - verse[n=830]: Die maecte eenen wijden rinc
    - verse[n=831]: Met eenen zwerde vierijn;
    - verse[n=832]: Dat mochte wel die inghel zijn,
    - verse[n=833]: Diemen hiet cherubin,
    - verse[n=834]: Die daer niemen liet commen in,
    - verse[n=835]: No stille no openbare,
    - verse[n=836]: Dan der inghele scare.
    - verse[n=837]: Doe quam sente Michael -
    - verse[n=838]: Die moet ons gheleeden wel -
    - verse[n=839]: Metten anderen ionghelinghen.
    - verse[n=840]: Aldaer die moonken ghinghen,
    - verse[n=841]: Nam hi eenen moonc bi den rocke,
    - verse[n=842]: Bi den aerme ende bi den toppe
    - verse[n=843]: Ende leeddene in die borch dore,
    - verse[n=844]: Daer doe die inghel stont vore
    - verse[n=845]: Met sinen zwerde vierijn.
    - verse[n=846]: '"Hier mochten wi wel te langhe zijn,"'
    - verse[n=847]: Sprac sente Brandaen doe
    - verse[n=848]: Tote sinen ghesellen toe,
    - verse[n=849]: '"Hier hebben wi ghenomen'
    - verse[n=850]: Meer scaden dan vromen.
    - verse[n=851]: God heeft ons wonderlike
    - verse[n=852]: Ghemindert in sijn rike.
    - verse[n=853]: Onsen moonc moeten wi hier laten,
    - verse[n=854]: Weder dat ons mach scaden of baten.
    - verse[n=855]: Dese muere sijn so hoghe,
    - verse[n=856]: Onser ne gheen canse verhoghen
    - verse[n=857]: No die lanchede verkiesen.
    - verse[n=858]: Hier en willic niet meer verliesen,"
    - verse[n=859]: Sprac die heleghe Brandaen,
    - verse[n=860]: '"Ic wille weder te scepe gaen."'
    - verse[n=861]: Als ons die bouc maect wijs,
    - verse[n=862]: So was dit deertsche paradijs.
  - chapter[n=14]:
    - verse[n=863]: DOe si te scepe quamen
    - verse[n=864]: Ende orlof ghenamen
    - verse[n=865]: Van dier doncker zee ende lande,
    - verse[n=866]: Een der moonken doe verkande,
    - verse[n=867]: Dat die gront goudin was.
    - verse[n=868]: Ay, hoe blide waren si das.
    - verse[n=869]: Doe ghinghen si hute [= ute] met spele
    - verse[n=870]: Ende droughens in den scepe vele,
    - verse[n=871]: Elkerlijc in sine hande,
    - verse[n=872]: Daer si zint mede in haren lande
    - verse[n=873]: Eerden menic gods huus.
    - verse[n=874]: Mettien so hoerden si een gheruusch
    - verse[n=875]: Metten windes vlaken
    - verse[n=876]: Ende een weder also craken
    - verse[n=877]: Ende een vier also blecken.
    - verse[n=878]: Dat die goede Gods recken
    - verse[n=879]: Ontsaghen des hemels vallen.
    - verse[n=880]: Doe quamen die duuele met allen
    - verse[n=881]: Ende heesscheden met rechte
    - verse[n=882]: Den breydel dief, die si zochten.
    - verse[n=883]: Om dat hi den brydel stal,
    - verse[n=884]: Voerden sine in den afgront al.
    - verse[n=885]: Daer moeste hi in der pinen dooten
    - verse[n=886]: Met anderen sine ghenooten.
    - verse[n=887]: Doene begreep die viant,
    - verse[n=888]: Metten breydele hine bant,
    - verse[n=889]: Diefs recht maecte hi hem cont;
    - verse[n=890]: Hi voerdene wers dan een hont;
    - verse[n=891]: Hi sleepten met vleesch ende met beene
    - verse[n=892]: Ouer struuc ende ouer steene
    - verse[n=893]: Te zijns heeren aensichte.
    - verse[n=894]: Daer was een groet gheruchte,
    - verse[n=895]: Daer hine voerde te zijnre scolen.
    - verse[n=896]: Die sint meer hebben verstolen,
    - verse[n=897]: Willent al voer niet slaen,
    - verse[n=898]: Maer en sal also niet gaen
    - verse[n=899]: En si dat zijs af staen
    - verse[n=900]: Ende daer af penitencie ontfaen.
    - verse[n=901]: Anders sullen sie moeten quellen
    - verse[n=902]: Metten duuelen in der hellen.
    - verse[n=903]: Sente Brandaen hads toren,
    - verse[n=904]: Dat hi zondelike verloren
    - verse[n=905]: Sinen moonc aldus heeft.
    - verse[n=906]: 'Met tranen hi aldus claghende zeecht:'
    - verse[n=907]: '"Waric niet een droghenare,'
    - verse[n=908]: God en hadde mi niet so zware
    - verse[n=909]: Ghegheuen dese meswende
    - verse[n=910]: Hier in deser allende.
    - verse[n=911]: Dat God des ghehinghet,
    - verse[n=912]: So es mine vaert ghelinghet.
    - verse[n=913]: Ic en sceede henen nemmermere,
    - verse[n=914]: Mi en doe hebben onse heere
    - verse[n=915]: Minen moonc wedere.
    - verse[n=916]: Eer willic hier nedere
    - verse[n=917]: Soucken ons heeren oemoet,
    - verse[n=918]: Tote mi die duuele doet
    - verse[n=919]: Minen moonc weder zenden
    - verse[n=920]: Hute [= Ute] der zwaerre allenden."
    - verse[n=921]: Sie weenden vele tranen.
    - verse[n=922]: Gode riepen si ane
    - verse[n=923]: Met herten vele zeere,
    - verse[n=924]: Dor zijnre moeder eere.
    - verse[n=925]: Doe saghen si een sittijn
    - verse[n=926]: Met .ij. hornen vierijn,
    - verse[n=927]: Datso lichte daer jnne.
    - verse[n=928]: 'Daer sprac een stemme hute [= ute] van binnen:'
    - verse[n=929]: '"Wat wijtstu Mi, Brandaen?'
    - verse[n=930]: Des en hebbic niet ghedaen.
    - verse[n=931]: Die duuel voerdene te zijnre scolen,
    - verse[n=932]: Omme dat hi heeft ghestolen.
    - verse[n=933]: Waer omme belghestu vp Mi?
    - verse[n=934]: Onschuldic bem Ic ieghen di.
    - verse[n=935]: Du wetes wel dat Adaem
    - verse[n=936]: Om eenen appel dien hi nam
    - verse[n=937]: Was in die helle vorwaer
    - verse[n=938]: Daer omme .vm. iaer.
    - verse[n=939]: 'Also eist huwen [= uwen] moonc vergaen:'
    - verse[n=940]: Met diefs rechte es hi gheuaen
    - verse[n=941]: Ende es der hellen ghegheuen."
    - verse[n=942]: '"Ne scende, heere, niet zijn leuen,"'
    - verse[n=943]: Sprac weder sente Brandaen,
    - verse[n=944]: '"Heeft mijn moonc hiet [= iet] mesdaen,'
    - verse[n=945]: Dies willicken voert bringhen
    - verse[n=946]: Voer Hu [= U] in allen ghedinghen."
    - verse[n=947]: In cruce si hem strecten,
    - verse[n=948]: Biddende met tranen si wecten
    - verse[n=949]: Gode onsen sceppare.
    - verse[n=950]: Ter herten wart hem zware.
    - verse[n=951]: Haer bede wilden si niet begheuen,
    - verse[n=952]: Altoes si daer an bleuen,
    - verse[n=953]: Tote die almachteghe God
    - verse[n=954]: Den duuele gaf een ghebod,
    - verse[n=955]: Dat hi Brandane tsinen gheuoughe
    - verse[n=956]: Sinen moonc weder droughe
    - verse[n=957]: Toten kiele in der vloeden.
    - verse[n=958]: Onlanghe si daer mede stoeden,
    - verse[n=959]: Hi en ghincker omme loepen.
    - verse[n=960]: Den breydel moesti becoepen.
    - verse[n=961]: Dat hi vp sulc een ors zat
    - verse[n=962]: Quam om dat hi Gods vergat,
    - verse[n=963]: Daer hi dien breydel tien male
    - verse[n=964]: Hier voren stal in die zale.
    - verse[n=965]: Der heetter hellen heere
    - verse[n=966]: Torende vele zeere,
    - verse[n=967]: Dat hi dien moonc moeste draghen
    - verse[n=968]: Toten kiele vp sine craghen.
    - verse[n=969]: Doe hine brochte vp dat boort,
    - verse[n=970]: 'Doe sprac hi lude zeer gescoort:'
    - verse[n=971]: '"Weestu niet," sprac hi, "Brandaen,'
    - verse[n=972]: Dattu mi leede hebs ghedaen?
    - verse[n=973]: Du en laets mi niet behouden
    - verse[n=974]: Dat wi met rechte hebben souden.
    - verse[n=975]: Du mesdoet ieghen ons, dats waer."
    - verse[n=976]: Die moonc dochte hem arde [= harde] zwaer
    - verse[n=977]: Ende den wech arde [= harde] lanc
    - verse[n=978]: Daer hi die letaniere zanc
    - verse[n=979]: Sittende vp sinen hals beene.
    - verse[n=980]: Ouer stoc ende ouer steene
    - verse[n=981]: Daer hi den moenc drouch,
    - verse[n=982]: Drouchine ten kiele ende louch
    - verse[n=983]: Ende warpene in de steuene weder.
    - verse[n=984]: Onsachte sette hine neder.
    - verse[n=985]: Daer was hem sine verwe van eere
    - verse[n=986]: Verwandelde also seere
    - verse[n=987]: 'Dat sine cume verkanden:'
    - verse[n=988]: Pec hadden hem die helsche vianden
    - verse[n=989]: Ghewreuen an lijf ende an baert.
    - verse[n=990]: Die huut was hem ter vaert
    - verse[n=991]: Swart bemasschert ende berompen.
    - verse[n=992]: Van stocken ende van tsompen
    - verse[n=993]: Haddi ghehadt meneghen stoot.
    - verse[n=994]: Die duuel scree daer hi wech scoot
    - verse[n=995]: Ende vloe vanden goeden lieden saen
    - verse[n=996]: Ende die gode sente Brandaen
    - verse[n=997]: Weende van groeten lieue
    - verse[n=998]: 'Ende sprac toten breydel dieue:'
    - verse[n=999]: '"Haddi des breydels vermeden'
    - verse[n=1000]: Ende met eere aelteren [= haelteren] ghereden,
    - verse[n=1001]: So en ware hu [= u] crune met huwen [= uwen] baerde
    - verse[n=1002]: Ende huwen [= uwen] hals niet so aerde [= haerde]
    - verse[n=1003]: Swart bepeket no bezinghet.
    - verse[n=1004]: Nu hebdi arde [= harde] zeere ghelinghet
    - verse[n=1005]: Vp die zee mine vaert."
    - verse[n=1006]: '"Mi es leet dat hi ye ghesmeet wart,"'
    - verse[n=1007]: Sprac die bezijnchde capelaen;
    - verse[n=1008]: Doe louch zeere sente Brandaen.
  - chapter[n=15]:
    - verse[n=1009]: DOE aldus sente Brandaen
    - verse[n=1010]: Weder sinen capelaen
    - verse[n=1011]: Ghewan van der hellen,
    - verse[n=1012]: So mach ic hu [= u] voert tellen,
    - verse[n=1013]: Dat hi voer langhe wijle
    - verse[n=1014]: Vp die zee ende meneghe mile.
    - verse[n=1015]: Doe vernam sente Brandaen
    - verse[n=1016]: Die goede vele saen,
    - verse[n=1017]: Een dier dat hiet Cyrene,
    - verse[n=1018]: Die slapen doet die ghene,
    - verse[n=1019]: Diet horen zinghen ofte sien.
    - verse[n=1020]: Van zijnre bliscap moet gescien
    - verse[n=1021]: Ter zee groet ongheweder.
    - verse[n=1022]: Doe viel sciere neder
    - verse[n=1023]: Sente Brandaen vp sine knien
    - verse[n=1024]: Ende bat Gode dat hi moeste ontvlien
    - verse[n=1025]: Dien diere, so hi best can.
    - verse[n=1026]: In slape wart die stierman.
    - verse[n=1027]: Haer selues si al vergaten,
    - verse[n=1028]: Datsi en wisten waer si saten.
    - verse[n=1029]: Elc moonc wel vaste sliep.
    - verse[n=1030]: Die kiel sonder stierman liep
    - verse[n=1031]: Tote eenen bernenden berghe dan
    - verse[n=1032]: Daer hute [= ute] quam loepende een laerc [= lanc?] zwert man.
    - verse[n=1033]: Hi riep toten kiele
    - verse[n=1034]: Hute [= Ute] zinen groeten ghiele,
    - verse[n=1035]: So hi luuts mochte,
    - verse[n=1036]: Ende wecketse arde [= harde] onsochte.
    - verse[n=1037]: Hi hietse tote hem keeren.
    - verse[n=1038]: Hi seide hi soude hem leeren,
    - verse[n=1039]: Den meester stierman boude,
    - verse[n=1040]: Waer hi best henen soude.
    - verse[n=1041]: Doe hiet sente Brandaen
    - verse[n=1042]: Sinen kiel wel saen
    - verse[n=1043]: Toten berghe keeren,
    - verse[n=1044]: Omme dat hi hem soude leeren.
    - verse[n=1045]: Maer des duuels cose
    - verse[n=1046]: Die was arde [= harde] boze.
    - verse[n=1047]: 'Doe seide des duuels bode:'
    - verse[n=1048]: '"Mochte ic wel, dor Gode,'
    - verse[n=1049]: Dinen kiel, heere Brandaen,
    - verse[n=1050]: Die soude eene quade vaert angaen.
    - verse[n=1051]: Du soudes ontghelden metter spoet
    - verse[n=1052]: Dattu ons so leede doet.
    - verse[n=1053]: Jn can ieghen hu [= u] niet ghehebben.
    - verse[n=1054]: God en wille hu [= u] niet ontsegghen,
    - verse[n=1055]: So wat dat dijn wille es -
    - verse[n=1056]: Want dine bede so moghende es -
    - verse[n=1057]: Du souts dat wel ghenieten.
    - verse[n=1058]: Lietstu di dat verdrieten,
    - verse[n=1059]: Dat hu [= u] mijn vernoy niet ware lief.
    - verse[n=1060]: Du naems mi den breydeldief,
    - verse[n=1061]: Die achter di sit al daer.
    - verse[n=1062]: Hi zweet van anxte, dat es waer,
    - verse[n=1063]: Ende van zorghen die hi heeft ontfaen."
    - verse[n=1064]: 'Doe sprac sente Brandaen:'
    - verse[n=1065]: '"Dat es sine boete,'
    - verse[n=1066]: Dat hi hem wasschen moete;
    - verse[n=1067]: Mi ne dinct niet so goet.
    - verse[n=1068]: Hier es so scone een vloet,
    - verse[n=1069]: Dat hi hem wel ghewasschen mach."
    - verse[n=1070]: 'Die moonc scamelike lach:'
    - verse[n=1071]: Met vele groter zorghen
    - verse[n=1072]: So haddi hem gheborghen
    - verse[n=1073]: Onder eene scip banc.
    - verse[n=1074]: Die tijt dochte hem arde [= harde] lanc.
    - verse[n=1075]: Die duuel louch zeere omme das,
    - verse[n=1076]: Dat hi so zeere veruaert was.
    - verse[n=1077]: Doe hi sijn spot hadde gedreuen,
    - verse[n=1078]: Bat hi hem dat hi hem wilde gheuen
    - verse[n=1079]: Weder sinen capelaen.
    - verse[n=1080]: 'Hi soudene arde [= harde] scone dwaen:'
    - verse[n=1081]: Hi roke vp hem te zeere.
    - verse[n=1082]: Doe seide die milde heere,
    - verse[n=1083]: 'Die goede sente Brandaen:'
    - verse[n=1084]: '"In gheue hu [= u] niet den capelaen.'
    - verse[n=1085]: Mi dincke dine cozen
    - verse[n=1086]: Onnutte ende ghebozen.
    - verse[n=1087]: Dijns sprekens bem ic zat."
    - verse[n=1088]: Den stierman hi doe bat,
    - verse[n=1089]: Dat hi weder keerde vpt meere.
    - verse[n=1090]: Doe quam des duuels heere
    - verse[n=1091]: Huten [= Uten] berghe ende daden hem wee
    - verse[n=1092]: Ende volchden vp die zee
    - verse[n=1093]: Ende droughen in haer hande
    - verse[n=1094]: Groete gloyende brande
    - verse[n=1095]: Ende groete gloyende schichten,
    - verse[n=1096]: Als of si wilden vechten.
    - verse[n=1097]: Si worpen neder ende stooten
    - verse[n=1098]: Vp die in den kiel vlooten,
    - verse[n=1099]: Met groten torne moede.
    - verse[n=1100]: Maer God, onse heere, die goede,
    - verse[n=1101]: Behoedese ieghen al mesweghen.
    - verse[n=1102]: Ic wane van bouen die reghen
    - verse[n=1103]: So dicke nye en viel,
    - verse[n=1104]: Alse daer omtrent den kiel
    - verse[n=1105]: Die brandere entie schichte vloghen.
    - verse[n=1106]: Die moonken met riemers toghen
    - verse[n=1107]: Omme saen te sine huter [= uter] noot;
    - verse[n=1108]: Dus iaghetse thelsche conroot.
    - verse[n=1109]: Si zeylden watsi mochten.
    - verse[n=1110]: Die duuele worpen onsochte
    - verse[n=1111]: Na den vluchteghen kiel.
    - verse[n=1112]: Den heeren saen gheuiel,
    - verse[n=1113]: Datsi bi Gods hulpe waren
    - verse[n=1114]: Der vreesen al ontvaren.
  - chapter[n=16]:
    - verse[n=1115]: BRandaen voer voert met trauwen.
    - verse[n=1116]: Doe liet hem God bescauwen
    - verse[n=1117]: Van inghelen vele scaren,
    - verse[n=1118]: Die bouen hem quamen gheuaren;
    - verse[n=1119]: Die voerden meneghe ziele
    - verse[n=1120]: Bouen sinen kiele.
    - verse[n=1121]: Den lof Gods si daer bouen zonghen,
    - verse[n=1122]: Datmen de lucht mochte horen clonghen;
    - verse[n=1123]: Dat dede hem God te minnen,
    - verse[n=1124]: Dat Hi hem liet verkinnen
    - verse[n=1125]: Wat die gheeeste wouden
    - verse[n=1126]: Ende waer si henen souden.
  - chapter[n=17]:
    - verse[n=1127]: Doe sach sente Brandaen
    - verse[n=1128]: Eenen sconen tempel staen,
    - verse[n=1129]: Met tiene scone choren
    - verse[n=1130]: Die nye man conste testoren,
    - verse[n=1131]: Sonder God, diet vermochte.
    - verse[n=1132]: Die chierheit te segghene en vermochte
    - verse[n=1133]: Negheen erdsche man.
    - verse[n=1134]: Doe screef sente Brandaen
    - verse[n=1135]: Alle dwonder dat hi sach,
    - verse[n=1136]: Daer hi in zinen kiele lach.
  - chapter[n=18]:
    - verse[n=1137]: Doe Brandaen, die Gods deghen,
    - verse[n=1138]: Te rechte hadde al bescreuen
    - verse[n=1139]: Die twee scone paradise,
    - verse[n=1140]: Doe waende die goede wise,
    - verse[n=1141]: Die Gods dienare,
    - verse[n=1142]: Dat hi al quite ware
    - verse[n=1143]: Van des waters aerme scaren,
    - verse[n=1144]: Ende hi te lande soude varen.
    - verse[n=1145]: Doe bat die heere goede
    - verse[n=1146]: Met eenen neerensten moede
    - verse[n=1147]: Onsen eeweliken troest,
    - verse[n=1148]: Diene dicken hadde verloest,
    - verse[n=1149]: Dat Hine saen ghesande
    - verse[n=1150]: Weder te sinen lande.
  - chapter[n=19]:
    - verse[n=1151]: Doe quam een vreeselic wint anschijne,
    - verse[n=1152]: Die hem verdreef entie zine
    - verse[n=1153]: Verre danen vp die zee.
    - verse[n=1154]: Daer wart hem arde [= harde] wee.
    - verse[n=1155]: Die storem wart arde [= harde] groet,
    - verse[n=1156]: Die zee borlende ende scoot,
    - verse[n=1157]: Mids dat hem so verhief die wint.
    - verse[n=1158]: Doe saghen die Gods kint
    - verse[n=1159]: So vele visschen daer in die zee,
    - verse[n=1160]: Dat hem die zorghen dade wee.
    - verse[n=1161]: Si sagher van so vele manieren
    - verse[n=1162]: Ghelijc beesten ende wilde stieren
    - verse[n=1163]: So vele onder dat water gaen.
    - verse[n=1164]: 'Doe seide sente Brandaen:'
    - verse[n=1165]: '"Dit es seker de Leuer Zee,'
    - verse[n=1166]: Daer ic af wijlen eer
    - verse[n=1167]: Las so menich teekijn,
    - verse[n=1168]: Dat es dat gheloue mijn.
    - verse[n=1169]: Maer ic hebbe groot wonder
    - verse[n=1170]: Van den gronde hier onder,
    - verse[n=1171]: Hoe hise wel ghevoeden moghe
    - verse[n=1172]: Dat hem allen ghenouch doghe;
    - verse[n=1173]: Maer God, onse heere, es so rike,
    - verse[n=1174]: Dat Hi hem daghelike
    - verse[n=1175]: Haer voetsel gheuen mach."
    - verse[n=1176]: Tote eenen capelaen hi sprac,
    - verse[n=1177]: Dat hi sochte paerkement.
    - verse[n=1178]: Hine wilde laten twint.
    - verse[n=1179]: Die waerheit hi scriuen began
    - verse[n=1180]: Ende hi beual den stierman,
    - verse[n=1181]: Dat hi den kiel hilde stille
    - verse[n=1182]: Om zijnre hulden wille,
    - verse[n=1183]: Tote hi die waerheit hadde ghescreuen
    - verse[n=1184]: Van den visschen, die daer dreuen.
    - verse[n=1185]: Die moonken hadden groten vaer
    - verse[n=1186]: Van den visschen, die waren daer,
    - verse[n=1187]: Datsi haer scip bederuen mochten.
    - verse[n=1188]: Brandaen troestese dat hi mochte
    - verse[n=1189]: 'Ende seide: "lieue broeders mijn,'
    - verse[n=1190]: Wilt in Gode betrauwende zijn.
    - verse[n=1191]: Dor Hem sijn wi hute [= ute] gheuaren;
    - verse[n=1192]: Hi sal ons wel bewaren.
    - verse[n=1193]: Hi heeft alles dinc ghebod
    - verse[n=1194]: Ende es die almachteghe God.
    - verse[n=1195]: Ende sente Marie, die goede,
    - verse[n=1196]: Die si hier in onser hoede
    - verse[n=1197]: Jeghen dat ons euele zij.
    - verse[n=1198]: Dies jonne ons Filij Dei;
    - verse[n=1199]: Ende alle dat hemelsche heere
    - verse[n=1200]: Helpe ons huut [= uut] desen meere.
    - verse[n=1201]: Amen segghet alle gader
    - verse[n=1202]: Ende vleeuwet den hemelschen vader."
    - verse[n=1203]: Doe quam hem an een sachte wint,
    - verse[n=1204]: Doe saghen si waer een Gods kint
    - verse[n=1205]: Vp die zee voer hem zweuede.
    - verse[n=1206]: Het sceen dat onsachte leuede;
    - verse[n=1207]: Het vlotede vp eenen rusch eerden.
    - verse[n=1208]: Wat mochte zijns gheweerden,
    - verse[n=1209]: Als verstoremden der zee vloeden,
    - verse[n=1210]: Maer dat God na zijns nam hoede?
    - verse[n=1211]: Van den kiele vloe hi doe.
    - verse[n=1212]: Sente Brandaen sprac hem toe,
    - verse[n=1213]: 'Dat hi van God weghe ieghen hem sprake:'
    - verse[n=1214]: Die rusch verbeidde met ghemake,
    - verse[n=1215]: Ende wart gheorsam [= ghehorsam] saen.
    - verse[n=1216]: Ende doe hi bi hem quam, Brandaen
    - verse[n=1217]: 'Toter creatueren hi dus sprac:'
    - verse[n=1218]: '"Doghedi om Gode dit onghemac'
    - verse[n=1219]: Vp dese wilde zee,
    - verse[n=1220]: Of doghestu dit wee
    - verse[n=1221]: Dor dijns selues mesdaet?
    - verse[n=1222]: 'So mach dijns werden raet:'
    - verse[n=1223]: Ic bem een abd ghewyhet,
    - verse[n=1224]: Ende metter stolen ghevryhet,
    - verse[n=1225]: Die ic van Gode hebben ontfaen,
    - verse[n=1226]: Dat ic mach in baten staen
    - verse[n=1227]: Ende haer pine hem corten mach,
    - verse[n=1228]: Beede jaer ende dach.
    - verse[n=1229]: Hebdi al sulke dinc ghedaen,
    - verse[n=1230]: Dor God so willic di ontfaen."
    - verse[n=1231]: 'DOe sprac die eenzedele:'
    - verse[n=1232]: '"Met mi so wart di euele'
    - verse[n=1233]: Vergouden dijn capelaen,
    - verse[n=1234]: Dien du verlores, Brandaen,
    - verse[n=1235]: Vore den sconen paradise.
    - verse[n=1236]: God heeft mi mine spise
    - verse[n=1237]: Ende alle mine lijfnare
    - verse[n=1238]: Een jaer min dan .c. iare
    - verse[n=1239]: Vp deze zee ghegheuen.
    - verse[n=1240]: Bij zijnre ghenaden moetic leuen
    - verse[n=1241]: Ende wachten na zine leere.
    - verse[n=1242]: Mijnre broeders es noch meere.
    - verse[n=1243]: God onse vader es so goet,
    - verse[n=1244]: Dat sine ghenade ons voedt
    - verse[n=1245]: Metten hemelschen brode.
    - verse[n=1246]: Hi halp ons te onser node
    - verse[n=1247]: Daer dijn moonc weder quam,
    - verse[n=1248]: Die hu [= u] die duuel nam
    - verse[n=1249]: Voer die rikelike zale,
    - verse[n=1250]: Daer hi stal den breydel so wale.
    - verse[n=1251]: Si wachten oec haren hende [= ende]
    - verse[n=1252]: Vp die hoghe steenwende.
    - verse[n=1253]: Die ruwe heere alleene,
    - verse[n=1254]: Dien ghi saecht sitten vpden steene,
    - verse[n=1255]: Die halp di ter stede
    - verse[n=1256]: An Gode met zijnre be(de),
    - verse[n=1257]: Dattu vercreghes dinen capellaen."
    - verse[n=1258]: 'Doe seide sente Brandaen:'
    - verse[n=1259]: '"Dore die Gods eere,'
    - verse[n=1260]: Nu segghe mi noch meere
    - verse[n=1261]: Van dien heeren, hoe si leuen
    - verse[n=1262]: Ende hoe si daer verdreuen.
    - verse[n=1263]: Sij leuen so heleghelike
    - verse[n=1264]: Ende verdienen Gods rike."
    - verse[n=1265]: Doe sprac die heere goede
    - verse[n=1266]: 'Met groeten oemoede:'
    - verse[n=1267]: '"Een stat was, hiet Vaserijn,'
    - verse[n=1268]: Danen dat wij gheboren zijn;
    - verse[n=1269]: Die stont in eenen lande
    - verse[n=1270]: Daermen Gode niet en kande.
    - verse[n=1271]: Dor des volcs grote zonden,
    - verse[n=1272]: So zanct al in afgronden,
    - verse[n=1273]: Alle dat groete lant
    - verse[n=1274]: Ende alle dat boze volc te hant;
    - verse[n=1275]: Dat nam daer quaden hende [= ende].
    - verse[n=1276]: Maer vp die hoghe steenwende,
    - verse[n=1277]: So heefter God een deel gheset
    - verse[n=1278]: Van onsen broeders, dat wet.
    - verse[n=1279]: Daer voetse die Gods cracht,
    - verse[n=1280]: Die mi hare heuet bracht,
    - verse[n=1281]: God, onse lieue heere.
    - verse[n=1282]: Onse broeders es noch meere,
    - verse[n=1283]: Die ghelijc mi leuen
    - verse[n=1284]: Ende vp dese russche zweuen
    - verse[n=1285]: Bouen der zeewes gronden.
    - verse[n=1286]: Dat quam van minen zonden,
    - verse[n=1287]: Dat wi ghesceeden waren.
    - verse[n=1288]: Dus moetic alleenen varen.
    - verse[n=1289]: Doe dat lant verdranc
    - verse[n=1290]: Ende meneghe borch versanc,
    - verse[n=1291]: Also Sodoma dede ende Gomorre,
    - verse[n=1292]: Die groete stercke torre,
    - verse[n=1293]: Daer scorde alle die eerde
    - verse[n=1294]: Ende alle die groene zwaerde
    - verse[n=1295]: Van dien erderijke.
    - verse[n=1296]: Desen rusch houdic vastelike
    - verse[n=1297]: Tote minen hutersten hende [= utersten ende].
    - verse[n=1298]: God moete ons allen zenden
    - verse[n=1299]: In hemelrike met eeren.
    - verse[n=1300]: Noort waert saltu keeren,
    - verse[n=1301]: Daer saltu sien groet wonder."
    - verse[n=1302]: Een wint hief daer van onder,
    - verse[n=1303]: Diese sonder orlof dede sceeden.
    - verse[n=1304]: Elc voer daerne God wilde gheleeden.
  - chapter[n=20]:
    - verse[n=1305]: DAer voer die kiel in corter wijle
    - verse[n=1306]: Ouer meneghe mile.
    - verse[n=1307]: Dat quam van eenen bedruusche
    - verse[n=1308]: Ende van eens wints gheruussche,
    - verse[n=1309]: Dat die kyel also verspranc,
    - verse[n=1310]: So meneghe dachuaerde lanc.
    - verse[n=1311]: Daer wart hi wel gheware,
    - verse[n=1312]: Dat hi den bouc ontgalt dare,
    - verse[n=1313]: Dien hi bernede in den viere;
    - verse[n=1314]: Dat becochte hi wel diere,
    - verse[n=1315]: 'Daer die kiel so verre spranc:'
    - verse[n=1316]: Meer dan .m. milen lanc
    - verse[n=1317]: Jn groeter ongheweltheit.
    - verse[n=1318]: En hadde ghedaen Gods ghenadicheit,
    - verse[n=1319]: Hi en hads niet moghen ghenesen.
    - verse[n=1320]: Daer voer hi voert, so wi lesen.
  - chapter[n=21]:
    - verse[n=1321]: Doe versach sente Brandaen
    - verse[n=1322]: Eenen naecten man saen,
    - verse[n=1323]: Al ru, sittende alleene
    - verse[n=1324]: Vp eenen heeten steene.
    - verse[n=1325]: Hi leet wel groete nozen.
    - verse[n=1326]: An deen zijde was hi vervrosen
    - verse[n=1327]: Dor vleesch ende beene,
    - verse[n=1328]: Vp dander zijde vanden steene
    - verse[n=1329]: 'Verbrande hi van hitten dan:'
    - verse[n=1330]: Na sine werken hi loen ghewan.
    - verse[n=1331]: Voer hem hinc blayende een dwale,
    - verse[n=1332]: 'Die halp hem arde [= harde] wale:'
    - verse[n=1333]: Die slouch die hitte dane.
    - verse[n=1334]: Dies quam hem baten vele ane
    - verse[n=1335]: Beede van hitten ende van couden.
    - verse[n=1336]: Sine pine was menichfoude.
    - verse[n=1337]: Des zondaeghs stont hem also -
    - verse[n=1338]: Dies was hi arde [= harde] vro -
    - verse[n=1339]: Hem dochte openbare,
    - verse[n=1340]: Dat hi in werscepen ware.
    - verse[n=1341]: Des maendaghs arde [= harde] vroe
    - verse[n=1342]: Quam hem groete pijne toe.
    - verse[n=1343]: Doe voerdene in der hellen
    - verse[n=1344]: Die duuele met sinen ghesellen.
    - verse[n=1345]: Doe si hem so bi quamen,
    - verse[n=1346]: Datsi sine pine vernamen,
    - verse[n=1347]: Begans hem ontfaermen.
    - verse[n=1348]: Doe vraeghde Brandaen dien aermen
    - verse[n=1349]: Van wat volcke dat hi ware.
    - verse[n=1350]: 'Doe sprac die sondare:'
    - verse[n=1351]: '"Ic bem die aerme Judas.'
    - verse[n=1352]: Om dat ic so onghetrauwe was,
    - verse[n=1353]: Dat ic vercochte sonder noot
    - verse[n=1354]: Die mi ghesciep ende gheboot,
    - verse[n=1355]: Dat hebbic zwaer ontgouden.
    - verse[n=1356]: Doet mi berauwen soude,
    - verse[n=1357]: Doe quam die leede duuel
    - verse[n=1358]: Ende gaf mi eenen twifel
    - verse[n=1359]: Ende riet dat ic mi hinc
    - verse[n=1360]: Ende ne gheene boete ontfinc.
    - verse[n=1361]: Aldus nam ic die doot.
    - verse[n=1362]: Dies moetic lijden desen noot.
    - verse[n=1363]: Haddic ghenade begheert met rauwen,
    - verse[n=1364]: God es also ghetrauwe,
    - verse[n=1365]: Het ware mi wel vergaen.
    - verse[n=1366]: God hadde mi ontfaen,
    - verse[n=1367]: Also Hi den Iode ontfinc,
    - verse[n=1368]: Die Hem, daer Hi an tcruce hinc,
    - verse[n=1369]: Metten speere stac therte ontwee.
    - verse[n=1370]: 'Noch dede God ghenaden mee:'
    - verse[n=1371]: Hi ontfinc den scaker dan,
    - verse[n=1372]: Omdat hi berauwen ghewan,
    - verse[n=1373]: Daer hi an den cruce hinc
    - verse[n=1374]: Entie bitter doot ontfinc.
    - verse[n=1375]: Also hadde Hi mi ontfaen,
    - verse[n=1376]: Waers mi berauwen saen.
    - verse[n=1377]: Mijns en wert nemmermeer raet,
    - verse[n=1378]: Maer mi dinct dat mi nu wel staet,
    - verse[n=1379]: Maer ouer morghin vele vroe
    - verse[n=1380]: 'Sal mi den noot gaen toe:'
    - verse[n=1381]: Dan werdet mi al benomen
    - verse[n=1382]: Tgoet daer ic nu in bem comen.
    - verse[n=1383]: Dor des zondaeghs heere
    - verse[n=1384]: Hebbic dese remedye heere.
    - verse[n=1385]: Stont mi dus tallen daghen,
    - verse[n=1386]: So en soudic niet claghen.
    - verse[n=1387]: Nochtan en hebbict borgoet.
    - verse[n=1388]: Maer dat mi vele wers doet,
    - verse[n=1389]: Die grondeloze helle,
    - verse[n=1390]: Daer ic altoes in quelle
    - verse[n=1391]: Ende eeweliken in walle.
    - verse[n=1392]: Die duuele met haren gescalle
    - verse[n=1393]: Doen mi wel meneghen noot.
    - verse[n=1394]: O wy heere, waric doot,
    - verse[n=1395]: Of mochtic versteruen,
    - verse[n=1396]: So en soudic niet bederuen
    - verse[n=1397]: In dus meneghen aerbeit,
    - verse[n=1398]: Die ic lijde in eewicheit
    - verse[n=1399]: Van rauwen ende van leede.
    - verse[n=1400]: Dese noode alle beede,
    - verse[n=1401]: Van couden ende van hitten,
    - verse[n=1402]: Daer ic hier in moet sitten,
    - verse[n=1403]: En houdic voer gheen verdriet.
    - verse[n=1404]: Ter hellen hebbic licht niet;
    - verse[n=1405]: Daer eist doncker emmermeere;
    - verse[n=1406]: Daer es dat eewelike zeer.
    - verse[n=1407]: Ter quader tijt wert hi gheboren,
    - verse[n=1408]: Die daertoe wert vercoren.
    - verse[n=1409]: Een hitte quelt mi daer.
    - verse[n=1410]: Eer ghi ghetastet wel een haer,
    - verse[n=1411]: Daer smolte wel een berch stalijn,
    - verse[n=1412]: Diene worpe daer in.
    - verse[n=1413]: Mochte ic hier langhe wesen,
    - verse[n=1414]: Mi dochte ic ware ghenesen.
    - verse[n=1415]: Mi doen mee wee die zorghen
    - verse[n=1416]: Jeghen den ouer morghen,
    - verse[n=1417]: Dan die pijne die ic hier moet ontfaen."
    - verse[n=1418]: 'Doe sprac sente Brandaen:'
    - verse[n=1419]: '"Of yemen ouer di bade,'
    - verse[n=1420]: Soude hu [= u] God doen eeneghe ghenade?"
    - verse[n=1421]: "'Neen Hi,' sprac Judaes, die aerme,"
    - verse[n=1422]: '"Want ic vp Gode hadde gheen ontfaermen.'
    - verse[n=1423]: Alle hulpe hebbic verloren,
    - verse[n=1424]: Maer dit dwaelkin hier voren,
    - verse[n=1425]: 'Voer mi hanghende namelike:'
    - verse[n=1426]: Dat maect mi seere rike
    - verse[n=1427]: Ende helpt mi wel zeere.
    - verse[n=1428]: Nochtan so stal ict onsen heere,
    - verse[n=1429]: Doe ic met Hem ghinc.
    - verse[n=1430]: Het weert mi groete dinc
    - verse[n=1431]: Van desen heeten viere,
    - verse[n=1432]: Maer mi berauwes weder sciere.
    - verse[n=1433]: Doe gaf ict dor Gode
    - verse[n=1434]: Eenen zinen crancken bode,
    - verse[n=1435]: Die oyt sint sine bede
    - verse[n=1436]: Voer mi te Gode dede.
    - verse[n=1437]: Nu helpet mi zeere hier
    - verse[n=1438]: Jeghen dit sterke vier,
    - verse[n=1439]: Al en mach het also vele niet sijn,
    - verse[n=1440]: Als oft met rechte mijn hadde ghezijn.
    - verse[n=1441]: Nochtan helpet mi, heere,
    - verse[n=1442]: Harde vele meere
    - verse[n=1443]: Jeghen desen heeten brant,
    - verse[n=1444]: Om dat ict selue gaf metter hant,
    - verse[n=1445]: Dan mi nu holpe alle die haue,
    - verse[n=1446]: Al waert dat men se ouer mi gaue,
    - verse[n=1447]: Die nu in die weerelt es;
    - verse[n=1448]: Dies moghedi sijn ghewes.
    - verse[n=1449]: So wel helpt dat goet,
    - verse[n=1450]: Dat die meinsche selue doet
    - verse[n=1451]: Ende dat hi selue gheeft
    - verse[n=1452]: Al die wijle dat hi leeft,
    - verse[n=1453]: Want achter weldade
    - verse[n=1454]: Commen dicwile spade
    - verse[n=1455]: Ende datmen naer dleuen doet,
    - verse[n=1456]: Dat heeft aermen spoet
    - verse[n=1457]: Te helpene die selue niet en gheeft
    - verse[n=1458]: Dor Gode die wijle dat hi leeft."
    - verse[n=1459]: DOe Judas dit hadde gheseit,
    - verse[n=1460]: Began hi driuen groten aerbeit,
    - verse[n=1461]: Des maendaghs metten daghe
    - verse[n=1462]: Maecte Judaes grote claghe
    - verse[n=1463]: Ende jammerliken rauwe groot,
    - verse[n=1464]: Dat dbloet van sinen hoghen [= oghen] scoot;
    - verse[n=1465]: Hem naecte groet onghemac.
    - verse[n=1466]: 'Seere weendi ende sprac:'
    - verse[n=1467]: '"O wy, onsalich ende arem man,'
    - verse[n=1468]: Dat ic ye eerdsch lijf gewan.
    - verse[n=1469]: Daer ic nu varen moete,
    - verse[n=1470]: Dies en wert nemmermeer boete,
    - verse[n=1471]: Want bi verdienten hebbict ontfaen."
    - verse[n=1472]: Doe hiet sente Brandaen
    - verse[n=1473]: Sijn helichdom bringhen voort
    - verse[n=1474]: Ende settet vp des kiels boort,
    - verse[n=1475]: Alse die duuele quamen
    - verse[n=1476]: Ende dat helichdom vernamen,
    - verse[n=1477]: Dat hise soude vervaren.
    - verse[n=1478]: Hi sach an sine ghebaren
    - verse[n=1479]: Ende heeft wel vernomen
    - verse[n=1480]: Datsi saen sullen comen.
    - verse[n=1481]: Doe quamen die duuele met eenen heere;
    - verse[n=1482]: Hem dochte lucht ende meere,
    - verse[n=1483]: Dat al was bernende vierijn.
    - verse[n=1484]: '"Hier soudic ghevaren zijn,"'
    - verse[n=1485]: Sprac die bezijnghede capelaen
    - verse[n=1486]: Die met zorghen was beuaen.
    - verse[n=1487]: Si vloghen bouen den kiele,
    - verse[n=1488]: Hem scoot huut [= uut] haren ghiele
    - verse[n=1489]: Pec ende vlamme onghiere
    - verse[n=1490]: Met sulferachteghen viere,
    - verse[n=1491]: Dat gloyde ende wiel;
    - verse[n=1492]: Daert vp die zee viel
    - verse[n=1493]: Berrende twater alse stroe.
    - verse[n=1494]: Judase wilden si alsoe
    - verse[n=1495]: Voeren in der hellen,
    - verse[n=1496]: Daer sine souden quellen.
    - verse[n=1497]: DEn vianden gheboet sente Brandaen
    - verse[n=1498]: Datsi een wijle souden staen
    - verse[n=1499]: Ende Judaes souden vermijden;
    - verse[n=1500]: Gode bat hi in dien tijden,
    - verse[n=1501]: Dat dien nacht moeste ghenesen
    - verse[n=1502]: Judaes, ende quijte wesen
    - verse[n=1503]: Van dien helschen zeere;
    - verse[n=1504]: Dies bat hi onsen heere.
    - verse[n=1505]: Weenende hi so langhe bat,
    - verse[n=1506]: Dat hem God consenteerde dat.
    - verse[n=1507]: Die duuele doe luude screyden,
    - verse[n=1508]: Sij borlenden ende si neyden
    - verse[n=1509]: Dat si sonder hem moesten varen.
    - verse[n=1510]: Met vele groeten scaren
    - verse[n=1511]: Keerden sie weder ter hellen.
    - verse[n=1512]: Doe dreeghden sine te quellen
    - verse[n=1513]: Vele meer dan si souden
    - verse[n=1514]: Of sine hadden moghen behouden.
    - verse[n=1515]: Dat dreeghen dede hem wee,
    - verse[n=1516]: Daer hi vlotede vp die zee.
    - verse[n=1517]: Die duuele quamen weder doe
    - verse[n=1518]: Des morghins vele vroe,
    - verse[n=1519]: Te Judaes ongheualle.
    - verse[n=1520]: Crauwels brochten si alle,
    - verse[n=1521]: Die gloyden ende sneden;
    - verse[n=1522]: Onlanghe dat zijs vermeden,
    - verse[n=1523]: Maer in hem dat sise sloughen.
    - verse[n=1524]: Onscone dat sine droughen
    - verse[n=1525]: Met alle metten steene;
    - verse[n=1526]: Sie quelden sine beene.
    - verse[n=1527]: Doe sine vp ghenamen,
    - verse[n=1528]: Ende een lettel danen quamen,
    - verse[n=1529]: Spraken si leelike toe
    - verse[n=1530]: 'Sente Brandane doe:'
    - verse[n=1531]: '"Daer omme sulle wine pinen meer'
    - verse[n=1532]: Dan hi was ghepijnt eer."
    - verse[n=1533]: 'Doe seide sente Brandaen:'
    - verse[n=1534]: '"Het sal anders vergaen'
    - verse[n=1535]: Niet te meer en sal ghepijnt sijn hi,
    - verse[n=1536]: Om dat hi te nacht was bi mi.
    - verse[n=1537]: Al moghedi vp mi scelden,
    - verse[n=1538]: Hi en saels niet ontghelden.
    - verse[n=1539]: Hu [= U] scelden hebbic ommare,
    - verse[n=1540]: Bi Gode, onsen sceppare."
    - verse[n=1541]: Ende met dieren woorden
    - verse[n=1542]: Gheboet hi dien verhoorden,
    - verse[n=1543]: Datsi hem en daden niet meer
    - verse[n=1544]: Dan also si te voren eer
    - verse[n=1545]: Des ander daghes hadden ghedaen.
    - verse[n=1546]: Ende also voerden sine wech saen,
    - verse[n=1547]: Vele zeer screyende
    - verse[n=1548]: In dier zwaerre allende.
    - verse[n=1549]: Doe hiet die heere goede
    - verse[n=1550]: Vp des zeewes vloede
    - verse[n=1551]: Volghen met sinen kiele
    - verse[n=1552]: Na die aerme ziele,
    - verse[n=1553]: Maer die duuele ontvoerdense saen.
    - verse[n=1554]: Doe sach hi voer hem vp slaen
    - verse[n=1555]: Eenen rooc wel gruwelijc;
    - verse[n=1556]: Dat was een pijne vreeselijc.
  - chapter[n=22]:
    - verse[n=1557]: Doe voer die goede sente Brandaen
    - verse[n=1558]: Metten Gods zeghe beuaen
    - verse[n=1559]: Toten ouersten hende [= ende]
    - verse[n=1560]: Onder eene steenwende;
    - verse[n=1561]: Daes saghen sie alse bernenden voghele varen
    - verse[n=1562]: Huut [= uut] eenen bernenden berghe te waren
    - verse[n=1563]: Van menegherande tonghen,
    - verse[n=1564]: Die hel [= el] niet en zonghen
    - verse[n=1565]: Dan o wy ende wach ende wee;
    - verse[n=1566]: Eene grondeloze zee
    - verse[n=1567]: Slouch daervp die west zijde ane,
    - verse[n=1568]: So datment hoerde dane
    - verse[n=1569]: Ouer meneghe mile.
    - verse[n=1570]: Daer na in corter wile
    - verse[n=1571]: Saghen si huut [= uut] eenen berghe slaen
    - verse[n=1572]: Eene vlamme so ghedaen,
    - verse[n=1573]: Daer die gleinstren hute [= ute] vloghen
    - verse[n=1574]: Also groet al een houen [= ouen]
    - verse[n=1575]: Ende colen also groot als maste
    - verse[n=1576]: Daer was pijne ende onraste
    - verse[n=1577]: Huut [= uut] dien seluen berghe ran
    - verse[n=1578]: Een water sulc en sach noint man,
    - verse[n=1579]: Het was zwart ende het wiel;
    - verse[n=1580]: Bander zijde daer hute [= ute] viel
    - verse[n=1581]: Een water ende een wint ghereede,
    - verse[n=1582]: Die also cout waren beede,
    - verse[n=1583]: Dat nye couder dinc ghewart;
    - verse[n=1584]: Daer hadden si moylike vaert.
    - verse[n=1585]: Vp deen zijde was hitte menichfout,
    - verse[n=1586]: Vp dander zijde waest so cout
    - verse[n=1587]: Dat den bomen in dien tijden
    - verse[n=1588]: Die scorse scoolden vanden zijden.
    - verse[n=1589]: Doe so hiet sente Brandaen
    - verse[n=1590]: Hem allen ten riemen gaen;
    - verse[n=1591]: Beede moonken ende scipman,
    - verse[n=1592]: Alle vinghen si daer an.
    - verse[n=1593]: Daer en wilden si niet letten meer.
    - verse[n=1594]: Daer si waren commen eer
    - verse[n=1595]: Binnen eenen daghe gheuaren,
    - verse[n=1596]: Ghekeerden si cume in .ij. iaren.
  - chapter[n=23]:
    - verse[n=1597]: Doe dus die kiel ontran
    - verse[n=1598]: Entie moede scipman
    - verse[n=1599]: Van der heeter aermer scaren,
    - verse[n=1600]: Doe quamen si saen gheuaren
    - verse[n=1601]: Vp eene der bester eerden,
    - verse[n=1602]: Die oyt mochte gheweerden.
    - verse[n=1603]: Daer [= Dat] sach yemen selden;
    - verse[n=1604]: Daer wiessen vp die velden
    - verse[n=1605]: Beede coren, vruchten ende wijn
    - verse[n=1606]: Ende alle vruchten die moghen zijn,
    - verse[n=1607]: Sonder ackeren ende grauen.
    - verse[n=1608]: Daer was lettel noot van hauen;
    - verse[n=1609]: Visch was daer ghenouch
    - verse[n=1610]: Die daer dat water drouch
    - verse[n=1611]: Ende vleesch wilt ende tam
    - verse[n=1612]: Al dat nye herte bequam.
    - verse[n=1613]: Dese ieghenode scone
    - verse[n=1614]: Was altoes euen groene.
    - verse[n=1615]: Dat es Multum Bona Terre
    - verse[n=1616]: Ende es gheleghen arde [= harde] verre
    - verse[n=1617]: Van alre meinschen conden.
    - verse[n=1618]: En hadde God tien stonden
    - verse[n=1619]: Dat scip daer niet ghesent,
    - verse[n=1620]: So waert ons bleuen ombekent.
    - verse[n=1621]: Doe daer quam sente Brandaen
    - verse[n=1622]: Entie hem waren onderdaen,
    - verse[n=1623]: Hare moethede ende pijne al
    - verse[n=1624]: Verghinc hem groet ende smal
    - verse[n=1625]: Mids der zoetheit menegherande,
    - verse[n=1626]: Die si ontfinghen in dien lande.
    - verse[n=1627]: ALse sente Brandaen entie zine
    - verse[n=1628]: Waren in desen lande fine,
    - verse[n=1629]: Saghen si eenen berch so hoghe,
    - verse[n=1630]: Sine consten niet verhoghen
    - verse[n=1631]: Sine groete hoecheide;
    - verse[n=1632]: Hem dochte in der waerheide,
    - verse[n=1633]: Dat die wolken daer vp zweueden;
    - verse[n=1634]: Ne gheene dinghen die leueden
    - verse[n=1635]: Ne quamen daer vp, si en vloghen,
    - verse[n=1636]: Maer teenen hanghenden woghe.
    - verse[n=1637]: Met zorghen si ane vinghen,
    - verse[n=1638]: Datsi daer vp ghinghen.
    - verse[n=1639]: Die berch was bouen scone
    - verse[n=1640]: Ende hiet Mons Syone.
    - verse[n=1641]: Daer slouch an der zee vloet;
    - verse[n=1642]: Nye en was berch so goet.
    - verse[n=1643]: Daer si dien berch vp gaen,
    - verse[n=1644]: Saghen si an den berch staen
    - verse[n=1645]: Eene borch so rikelike,
    - verse[n=1646]: Noint en sach meinsche der ghelike.
    - verse[n=1647]: Daer saghen si vreeselike draken
    - verse[n=1648]: Ende lindwormen, die gapen,
    - verse[n=1649]: Ende hem voer tallen stonden
    - verse[n=1650]: Dat vier huten [= uten] monden.
    - verse[n=1651]: Dese wachten die poerten daer,
    - verse[n=1652]: Maer metten woerden Gods vorwaer
    - verse[n=1653]: Beual hem sente Brandaen,
    - verse[n=1654]: Dat sise in lieten gaen.
    - verse[n=1655]: Ter doren in die huere [= uere].
    - verse[n=1656]: Die bouc seit dat die muere
    - verse[n=1657]: Alle waren kerstalijn.
    - verse[n=1658]: Daer waren letteren steenijn
    - verse[n=1659]: So vele daer vp ghenomen,
    - verse[n=1660]: Sine consten ten hende [= ende] comen.
    - verse[n=1661]: Daer waren ghegoten jnne,
    - verse[n=1662]: Bi meesterlike zinne,
    - verse[n=1663]: Van copere ende van eere
    - verse[n=1664]: Menegherande diere
    - verse[n=1665]: In dien rinc muer al omme,
    - verse[n=1666]: Som recht ende some cromme.
    - verse[n=1667]: Diese eerst ghinc besien,
    - verse[n=1668]: Hi mochte van vreesen vlien
    - verse[n=1669]: Want si hem hute [= ute] dien muer ghebaren,
    - verse[n=1670]: Als of si alle leuende waren.
    - verse[n=1671]: Daer stonden all die dieren,
    - verse[n=1672]: 'Die ic noint horde nomen hiere:'
    - verse[n=1673]: Leeuwen, panteeren, tygheren met;
    - verse[n=1674]: Oec stonden daer gheset
    - verse[n=1675]: Eencorne ende lupaerde
    - verse[n=1676]: Ende beesten van meneghen aerde;
    - verse[n=1677]: Olifanten, herten ende hinden
    - verse[n=1678]: Mochte men daer al vinden;
    - verse[n=1679]: Oec stonden daer vele vormen
    - verse[n=1680]: Van vreeseliken wormen.
    - verse[n=1681]: In midden dien borghe vloot
    - verse[n=1682]: Een riviere wel groot,
    - verse[n=1683]: Die al dwilt dede omme gaen,
    - verse[n=1684]: Dat niet stille mochte staen.
    - verse[n=1685]: Si saghen al openbaren,
    - verse[n=1686]: Die daer commen waren,
    - verse[n=1687]: Dat die beelden bi wilen spronghen
    - verse[n=1688]: Ende riepen ende zonghen,
    - verse[n=1689]: Als of si wech wouden
    - verse[n=1690]: Ende huten [= uten] muere varen souden.
    - verse[n=1691]: 'Daer stonden meneghe vorme:'
    - verse[n=1692]: Daer waren sulke worme
    - verse[n=1693]: Half ru ende alf [= half] bloot.
    - verse[n=1694]: Noint sach man des ghenoot.
    - verse[n=1695]: Noch stont daer onder
    - verse[n=1696]: 'Ghegoten menic wonder:'
    - verse[n=1697]: Daer stont die stercke liebaert;
    - verse[n=1698]: Jc wane nye dier ghewaert,
    - verse[n=1699]: En stont daer ghegoten.
    - verse[n=1700]: Visschen daer oec vloten
    - verse[n=1701]: Harde menghertiere.
    - verse[n=1702]: 'Hoert, wat dede die riuiere:'
    - verse[n=1703]: Herten entie hinden
    - verse[n=1704]: Vloen daer voer die hasewinden;
    - verse[n=1705]: Wilde zwijnen liepen daer,
    - verse[n=1706]: Die iaghere reet hem naer,
    - verse[n=1707]: Al blasende eenen horen.
    - verse[n=1708]: Hem liepen oec voren
    - verse[n=1709]: Menich wonder so vele.
    - verse[n=1710]: In caent ghesegghen niet wele.
    - verse[n=1711]: Daer speelden oec in den mueren
    - verse[n=1712]: Orssen met conuertueren
    - verse[n=1713]: In eenen rijnghe wijde.
    - verse[n=1714]: Hem hilden oec bezijden
    - verse[n=1715]: Rudders als of si leueden;
    - verse[n=1716]: Vanen dat daer zweueden.
    - verse[n=1717]: Daer toe mochtemen daer scauwen
    - verse[n=1718]: Harde vele vrauwen.
    - verse[n=1719]: Daer bliesen die wachtaren;
    - verse[n=1720]: Die ghene dies onwijs waren
    - verse[n=1721]: Waenden datsi leefden daer.
    - verse[n=1722]: Jc mach hu [= u] segghen ouer waer,
    - verse[n=1723]: Jn dese zale gheheere
    - verse[n=1724]: 'Was wonders vele meere:'
    - verse[n=1725]: Daer verlichten die tinnen
    - verse[n=1726]: Beede buten ende binnen,
    - verse[n=1727]: Ghelijc dat doet die dach sterre,
    - verse[n=1728]: Die vp rijset so verre.
    - verse[n=1729]: .vim. torren stonden tien male
    - verse[n=1730]: Vp den muere omme die zale.
    - verse[n=1731]: Die torren die blecten al
    - verse[n=1732]: Ende muere ende zale groet ende smal,
    - verse[n=1733]: Alse yser doet in den viere.
    - verse[n=1734]: Gheen dinc en was daer diere
    - verse[n=1735]: Dan onghemac ende aermoede.
    - verse[n=1736]: Meneghe culcte goede
    - verse[n=1737]: Ende zijdine sporwaren
    - verse[n=1738]: Saghen si daer te waren,
    - verse[n=1739]: Die daer hinghen te dien male
    - verse[n=1740]: Bouen die bedden in die zale.
    - verse[n=1741]: Die vloer van der zalen was
    - verse[n=1742]: Al gader snee wit glas.
    - verse[n=1743]: Daer dore blecten die goud male.
    - verse[n=1744]: Dus rikelic was die zale.
    - verse[n=1745]: In die houe vrone
    - verse[n=1746]: Stonden cedre scone
    - verse[n=1747]: Ende andre bome so vele,
    - verse[n=1748]: Dat die zonne niet wele
    - verse[n=1749]: Schijnen mochte ter eerden.
    - verse[n=1750]: Daer en mochte niet nat werden.
    - verse[n=1751]: Dies namen si alle gome.
    - verse[n=1752]: Onder die ceder bome
    - verse[n=1753]: So was die acker scone
    - verse[n=1754]: Ende tallen steden groene.
    - verse[n=1755]: Daer hinc menich guldin vat.
    - verse[n=1756]: Noint en was huus bat
    - verse[n=1757]: Verchiert met dieren dinghen.
    - verse[n=1758]: Daer mochtemen horen zinghen
    - verse[n=1759]: Die voghele in allen tijde.
    - verse[n=1760]: In dese borch wijde,
    - verse[n=1761]: Daer stont midden in een palas -
    - verse[n=1762]: Ic wane noint gheen en was
    - verse[n=1763]: 'Verchiert also wele:'
    - verse[n=1764]: Ghimmen was daer so vele
    - verse[n=1765]: Met dierbaren ghesteenten,
    - verse[n=1766]: Gheset in helps ghebeenten;
    - verse[n=1767]: Die vloer was saphier ende glas.
    - verse[n=1768]: Jc wane noint dinc en was
    - verse[n=1769]: Ghemaect bouen der eerden,
    - verse[n=1770]: Dat beter mochte weerden
    - verse[n=1771]: Of dat ghemaect was bat,
    - verse[n=1772]: Ouer waer segghic hu [= u] dat.
    - verse[n=1773]: Ghegoten was het van eere.
    - verse[n=1774]: Het en wert nemmermeere
    - verse[n=1775]: Ghemaect so goet weerc,
    - verse[n=1776]: No so vaste, no so steerc,
    - verse[n=1777]: Als daer vp dien dach
    - verse[n=1778]: Sente Brandaen sach.
    - verse[n=1779]: Die moonke besaghen besonder
    - verse[n=1780]: Dat menichfoudeghe wonder.
    - verse[n=1781]: IN die borch so spronghen
    - verse[n=1782]: Diere watre; daer zonghen
    - verse[n=1783]: Molenen of si hadden tonghen,
    - verse[n=1784]: So dat al verclonghen
    - verse[n=1785]: Beede berch ende dal
    - verse[n=1786]: Ende dat daer bi was ouer al.
    - verse[n=1787]: Die bouc seit ons dat,
    - verse[n=1788]: Dat vloyden int ghewat
    - verse[n=1789]: Visschen die daer speelden;
    - verse[n=1790]: Ende alrande weelden
    - verse[n=1791]: Waren der borch onderdaen;
    - verse[n=1792]: Dat scrijft ons sente Brandaen.
    - verse[n=1793]: 'Doe sprac die besijngde capelaen:'
    - verse[n=1794]: '"Hets goet dat wi henen gaen,'
    - verse[n=1795]: Eer wi hier scade ghewinnen.
    - verse[n=1796]: Mi dincke in minen zinne,
    - verse[n=1797]: Het en es sonder meester niet,
    - verse[n=1798]: Dit wonder dat ghi hier siet.
    - verse[n=1799]: Werden si onser gheware,
    - verse[n=1800]: Wine moghen hem niet ontfaren,
    - verse[n=1801]: Sine doen ons sulken aerbeit,
    - verse[n=1802]: Dat ons die vaert wert leit
    - verse[n=1803]: Ende ons lijf rauwet.
    - verse[n=1804]: Dit weerc heuet ghetauwet
    - verse[n=1805]: Een wonderlic ghedyet,
    - verse[n=1806]: Dat hem an Gode en keert niet;
    - verse[n=1807]: Hets van wonderliken zeden.
    - verse[n=1808]: Si moghen ons bringhen tonvreden,
    - verse[n=1809]: Alsoe die ghene daden,
    - verse[n=1810]: Die ons so hadden verladen
    - verse[n=1811]: Ten berghe die berrende dan."
    - verse[n=1812]: Doe bat die stierman
    - verse[n=1813]: Sente Brandaen ende dien heeren,
    - verse[n=1814]: Datsi wilden te scepe keeren.
  - chapter[n=24]:
    - verse[n=1815]: Doe si te scepe waren ghegaen,
    - verse[n=1816]: So quam hem ghevolcht saen
    - verse[n=1817]: Een volc van wonderliker ghedane,
    - verse[n=1818]: Als ons de bouc doet te verstane.
    - verse[n=1819]: Si hadden wolues tande,
    - verse[n=1820]: Ende hieten Walscherande.
    - verse[n=1821]: Seere sie verbolghen waren,
    - verse[n=1822]: Datsi hem dus zijn ontvaren.
    - verse[n=1823]: Hoefde hadden si alse zwijn -
    - verse[n=1824]: Hoe mochten si wonderliker zijn -
    - verse[n=1825]: Mans handen ende honden been,
    - verse[n=1826]: Si screyden al in een,
    - verse[n=1827]: Cranen hals, mans buuc vorware,
    - verse[n=1828]: Onder die voete ru van hare.
    - verse[n=1829]: Sijdin was al haer ghewant.
    - verse[n=1830]: Boghen droughen si in die hant
    - verse[n=1831]: Ende pijle daer in gheset,
    - verse[n=1832]: Wel gheslepen ende ghewet.
    - verse[n=1833]: Si hadden langhe baerde.
    - verse[n=1834]: Si rochelden alle haerde,
    - verse[n=1835]: Alse doen wilde beeren.
    - verse[n=1836]: Hem berau arde [= harde] zeere,
    - verse[n=1837]: Dat hen sente Brandaen
    - verse[n=1838]: Huut [= uut] haerre borch was ontgaen.
    - verse[n=1839]: 'DOe sprac sente Brandaen:'
    - verse[n=1840]: '"(L)atet tscip al sachte gaen'
    - verse[n=1841]: (H)ier in desen vliete,
    - verse[n=1842]: Dat ons niet en sciete
    - verse[n=1843]: Dit eyselike commer.
    - verse[n=1844]: Nu heeft mi groet wonder,
    - verse[n=1845]: Of si Gode kennen yet;
    - verse[n=1846]: Ic wille weten van hem dbediet."
    - verse[n=1847]: Vp die stauene ghinc hi staen,
    - verse[n=1848]: Hi bemanetse vele saen,
    - verse[n=1849]: Bi Gode ende bi zijnre cracht,
    - verse[n=1850]: Ende bi al dat Hi heeft ghewracht
    - verse[n=1851]: Ende noint liet gheweerden
    - verse[n=1852]: In hemele ende in der eerden,
    - verse[n=1853]: Dat sine met vreden lieten
    - verse[n=1854]: Tote bi den lande vlieten,
    - verse[n=1855]: Dat hi hem spreken mochte.
    - verse[n=1856]: Si leiden vele sochte
    - verse[n=1857]: Die boghen hute [= ute] haerre hant
    - verse[n=1858]: Ende zweghen alle te hant.
    - verse[n=1859]: 'Doe vraechde sente Brandaen:'
    - verse[n=1860]: '"Kendi Gode, doet mi verstaen."'
    - verse[n=1861]: 'Doe sprac een daer onder:'
    - verse[n=1862]: '"Brandaen, du heues wonder'
    - verse[n=1863]: Dore varen in menich lant.
    - verse[n=1864]: Nu heeft hu [= u] God hier ghesant
    - verse[n=1865]: Dien du voer ons minnet.
    - verse[n=1866]: Hoe wel dattune kinnet,
    - verse[n=1867]: Wij kenden eer, verstaet dat,
    - verse[n=1868]: Daer Hi in sinen trone sat,
    - verse[n=1869]: Daer wine saghen alle,
    - verse[n=1870]: Voer Lucifers valle."
    - verse[n=1871]: 'Doe sprac sente Brandaen:'
    - verse[n=1872]: '"Dit soudic weder segghen saen,'
    - verse[n=1873]: Maer dat mi bestaet niet;
    - verse[n=1874]: Een wijs man bescreuen liet,
    - verse[n=1875]: Dinghele dorsten niet beghyen
    - verse[n=1876]: Datsi Gode hadden ghesien
    - verse[n=1877]: In den aensichte zine.
    - verse[n=1878]: Du wils di domphede pinen;
    - verse[n=1879]: Ic segghe di te voren
    - verse[n=1880]: Du en moghes mi niet verdoren
    - verse[n=1881]: Met dusdaenre mare.
    - verse[n=1882]: Dine woerde sijn ongheware
    - verse[n=1883]: 'Ende oec loghenlijc:'
    - verse[n=1884]: God es onghesienlijc.
    - verse[n=1885]: Du best zeere bedroghen;
    - verse[n=1886]: Wat hebstu di toe ghetoghen?
    - verse[n=1887]: Nye en saghen hoeghen [=oeghen], dats waer,
    - verse[n=1888]: God es so wonderlike claer;
    - verse[n=1889]: Dine hoeghen [= oeghen] zwijnijn,
    - verse[n=1890]: Waer mochten si commen zijn
    - verse[n=1891]: Datsi Gode saghen, den hoghen,
    - verse[n=1892]: Dien di ingle niet sien en moghen,
    - verse[n=1893]: Ja in vullen aenghesichte?
    - verse[n=1894]: Waer saechdine dan te rechte?
    - verse[n=1895]: Doe Hi in erderike was zone,
    - verse[n=1896]: 'Drouch Hi in hemelrike crone:'
    - verse[n=1897]: Hier was Hi sone ende daer vader;
    - verse[n=1898]: Nochtan was Hi daer al gader
    - verse[n=1899]: Vader, Sone, Helich Gheest,
    - verse[n=1900]: Eenich heere ende alre meest.
    - verse[n=1901]: Du dincs mi ombedacht;
    - verse[n=1902]: Ouer al es sine macht,
    - verse[n=1903]: In hemele ende in diepe afgronde,
    - verse[n=1904]: Ja ter hellen mense vonde,
    - verse[n=1905]: Die des gherochte,
    - verse[n=1906]: Dat Hise daer sochte.
    - verse[n=1907]: Wat wiltu di toe tyen,
    - verse[n=1908]: Dattu Gode souts hebben ghesien!"
    - verse[n=1909]: 'Doe sprac die wonderlike gheest:'
    - verse[n=1910]: '"Brandaen, dattu niet ne weets,'
    - verse[n=1911]: Des en wiltu niet betrauwen,
    - verse[n=1912]: Dat sal di noch berauwen;
    - verse[n=1913]: Oec suldijs ghewinnen scade.
    - verse[n=1914]: Den bouc verberrenstu bi onrade,
    - verse[n=1915]: Daer die waerheit in ghescreuen was;
    - verse[n=1916]: Hoe leede es di worden om das.
    - verse[n=1917]: Nu hebben ghesien dine oghen
    - verse[n=1918]: Dattu doe niet wils ghelouen.
    - verse[n=1919]: Daer omme so doen si wijselijke
    - verse[n=1920]: Ende leuen saleghelike,
    - verse[n=1921]: Die an Gods woorde ghelouen,
    - verse[n=1922]: Al en saghen zijs noint met oghen.
    - verse[n=1923]: Ja en scrijft ons sente Jan
    - verse[n=1924]: Hoe in Thomase, den heleghen man,
    - verse[n=1925]: Tgheloeue was te broken?
    - verse[n=1926]: Al hadt hem God vorsproken,
    - verse[n=1927]: Doe hem quam die mare
    - verse[n=1928]: Dat God verresen ware,
    - verse[n=1929]: Hi en wildes niet ghelouen,
    - verse[n=1930]: He en saecht metten hoghen [= oghen]
    - verse[n=1931]: Dat God ware vp verstanden.
    - verse[n=1932]: Hi moest tatsten metten handen
    - verse[n=1933]: Ende sine wonden also beuaen.
    - verse[n=1934]: Daer na quam God tote hem saen
    - verse[n=1935]: "Ende seide: 'Thomaes, com, tast mijn wonden,"
    - verse[n=1936]: Ende zijt ghelouich tallen stonden.'
    - verse[n=1937]: 'Doe seide die twifeleere:'
    - verse[n=1938]: "'Nu so ghelouics, heere,"
    - verse[n=1939]: Dattu best verresen nu.'
    - verse[n=1940]: "'Vele te salegher so bestu,'"
    - verse[n=1941]: Sprac doe die heleghe Kerst,
    - verse[n=1942]: "'Dattu ghelouende worden best,"
    - verse[n=1943]: Maer wel salich so sijn die,
    - verse[n=1944]: Die Mi nochtan en saghen nye,
    - verse[n=1945]: Ende gheloeuen an mi.'
    - verse[n=1946]: Brandaen, nu bedincke di
    - verse[n=1947]: Hoe hout die heleghe Kerst
    - verse[n=1948]: Den wel gheloeuenden es."
    - verse[n=1949]: 'Noch sprac die zwijninen mont:'
    - verse[n=1950]: '"Brandaen, ic make di cont,'
    - verse[n=1951]: Waer wi Gode so na ghyen
    - verse[n=1952]: Dat wine wel mochten sien;
    - verse[n=1953]: Dat was doe Lucifer ghedachte,
    - verse[n=1954]: Dat hi met ouerdegher crachte
    - verse[n=1955]: Vp den hemele wesen woude,
    - verse[n=1956]: Anders dan hi wesen soude,
    - verse[n=1957]: Dat en was ons lief, no leet mede;
    - verse[n=1958]: Inghelen waren wi van sulker claerhede,
    - verse[n=1959]: Dat wi Gode saghen daer;
    - verse[n=1960]: Dit segghe ic di vorwaer.
    - verse[n=1961]: Maer met Lucifers valle
    - verse[n=1962]: So moesten wi vallen alle.
    - verse[n=1963]: Doe sprac God te handen
    - verse[n=1964]: Tote ons Walscheranden -
    - verse[n=1965]: Om dat wi hadden zwijnen moet,
    - verse[n=1966]: Dat dor doghet niet en doet;
    - verse[n=1967]: Het heeft eenen bozen list,
    - verse[n=1968]: Het leit in des goors mist,
    - verse[n=1969]: Int slijc of yewers onreins hel [= el],
    - verse[n=1970]: Daer in es hem also wel
    - verse[n=1971]: Alst ware in een reine stede.
    - verse[n=1972]: Wij verzwijmden ons, dats waerhede,
    - verse[n=1973]: Recht alse dat onwijse zwijn,
    - verse[n=1974]: Dies moeten wij hem ghelijc zijn.
    - verse[n=1975]: Half zijn wi ru ende hondijn,
    - verse[n=1976]: Hoe mochten wi wonderliker sijn?
    - verse[n=1977]: Dat verdienden wi daer mede,
    - verse[n=1978]: Om dat wi des honts zede
    - verse[n=1979]: In hemelrike beghinghen;
    - verse[n=1980]: Want van ne gheenen dinghen
    - verse[n=1981]: En wrought hi den bekenden man,
    - verse[n=1982]: Sint dat hine nomen can;
    - verse[n=1983]: Maer hi staet hem zwijghende bi,
    - verse[n=1984]: Hoe hout hi sinen meester zi,
    - verse[n=1985]: Dat hi hem eenich scade ghedoet.
    - verse[n=1986]: Dies gaf ons God dit lant goet
    - verse[n=1987]: Te zoenen ende te mieden,
    - verse[n=1988]: Omme dat wi sine scade niet berieden;
    - verse[n=1989]: Omme dat wi dus stonden stille
    - verse[n=1990]: So hebben wi dus onsen wille;
    - verse[n=1991]: Verlaten so es ons der hellen;
    - verse[n=1992]: Men sal ons daer niet quellen
    - verse[n=1993]: Met Lucifers ghesellen,
    - verse[n=1994]: Die daer die zielen quellen;
    - verse[n=1995]: Wi hopen ghenadelike
    - verse[n=1996]: Vp Gode van hemelrike."
    - verse[n=1997]: 'DOe seide sente Brandaen:'
    - verse[n=1998]: '"Wij waren in huwe [= uwe] borch ghegaen;'
    - verse[n=1999]: Daer saghen wi grote chierheit
    - verse[n=2000]: Ende arde [= harde] groete rijcheit,
    - verse[n=2001]: Die daer es ghenouch.
    - verse[n=2002]: Diet daer al te gader drouch
    - verse[n=2003]: Hi was vroet ende wel bedacht.
    - verse[n=2004]: God heeft ons met zijnre cracht
    - verse[n=2005]: Van danen so wel gheleet,
    - verse[n=2006]: So dat ict alre beste weet,
    - verse[n=2007]: Dat wi daer niet en namen
    - verse[n=2008]: Dies wi ons doruen scamen
    - verse[n=2009]: Of in pinen doruen comen.
    - verse[n=2010]: Wie en hebben hu [= u] niet ghenomen,
    - verse[n=2011]: Dies weet God die waerheit;
    - verse[n=2012]: Waers oec yet, dat ware mi leit.
    - verse[n=2013]: Ende hadde God met zijnre cracht,
    - verse[n=2014]: Die ons hier heuet bracht,
    - verse[n=2015]: Die draken niet ghebonden,
    - verse[n=2016]: Si hadden ons verslonden
    - verse[n=2017]: Daer wi ter poorten ghinghen in.
    - verse[n=2018]: Nu wondert mi in minen zin,
    - verse[n=2019]: Waer ghi waert gheuaren
    - verse[n=2020]: Doe wi in huwe [= uwe] borch waren."
    - verse[n=2021]: 'Doe sprac een Walscherant:'
    - verse[n=2022]: '"Wi waren in een ander lant'
    - verse[n=2023]: Ouer een wout gheuaren
    - verse[n=2024]: Met lx. groete scaren
    - verse[n=2025]: In dat lant ten draken;
    - verse[n=2026]: Wel vele onghemaken
    - verse[n=2027]: So hebben wi alle daer ghedaen;
    - verse[n=2028]: Wi waren daer wel naer gheuaen.
    - verse[n=2029]: 'Si daden ons menghen toren:'
    - verse[n=2030]: Met spotte name si ons coren,
    - verse[n=2031]: Dat segghen wi te waren.
    - verse[n=2032]: Dies waren wi daer gheuaren
    - verse[n=2033]: Ende hebben met hem gheuochten
    - verse[n=2034]: Aldaer wise sochten.
    - verse[n=2035]: Wi hadden groot volcheere;
    - verse[n=2036]: Si brochten oec ter weere
    - verse[n=2037]: Harde vele crachten;
    - verse[n=2038]: Weghen ende grachten
    - verse[n=2039]: Hadden si alle beleghet;
    - verse[n=2040]: Si en waren nye so ontweghet,
    - verse[n=2041]: No in so grammen moede,
    - verse[n=2042]: Sint dat hem God, die goede,
    - verse[n=2043]: Ghedoghede den twifel,
    - verse[n=2044]: Dat si moesten metten duuel.
    - verse[n=2045]: Wij en segghen hu [= u] nemmeere,
    - verse[n=2046]: Of du en wils weder keeren
    - verse[n=2047]: Tote onser borch van prijse;
    - verse[n=2048]: Daer willen wi eeere bewijsen."
    - verse[n=2049]: '"Neen wi niet, wi willen varen'
    - verse[n=2050]: Daer ons God moet bewaren,"
    - verse[n=2051]: Sprac die goede sente Brandaen,
    - verse[n=2052]: '"Ende Gode volen so moetti gaen."'
  - chapter[n=25]:
    - verse[n=2053]: Doe Brandaen orlof ghenam,
    - verse[n=2054]: Die bouc seit dat hi quam
    - verse[n=2055]: In den ellefsten morghen
    - verse[n=2056]: In harde groeter zorghen.
    - verse[n=2057]: Die wonderlike liede
    - verse[n=2058]: Riepen in haren bediede
    - verse[n=2059]: Na den heleghen Brandane,
    - verse[n=2060]: Den Gods onderdane,
    - verse[n=2061]: Ende boden hem scat ende spijse.
    - verse[n=2062]: 'Doe sprac die Gods wijse:'
    - verse[n=2063]: '"Huwe [= uwe] spijse, no huwen [= uwen] scat'
    - verse[n=2064]: Die en bestaet ons plat,
    - verse[n=2065]: Ende wi en willens niet ontfaen."
    - verse[n=2066]: Doe liet hi sinen kiel gaen
    - verse[n=2067]: Ende sciet van dien lande
    - verse[n=2068]: Ende voer vp die zee te hande.
  - chapter[n=26]:
    - verse[n=2069]: Do versach sente Brandaen
    - verse[n=2070]: Eenen cleenen man saen;
    - verse[n=2071]: Die bouc seit ons dat,
    - verse[n=2072]: Dat hi vlootte vp een blat;
    - verse[n=2073]: Die man was cume
    - verse[n=2074]: Also groet als een dume.
    - verse[n=2075]: In die luchter hant zijn
    - verse[n=2076]: So voerde hi een napkijn;
    - verse[n=2077]: In dandre een greffeel bloot,
    - verse[n=2078]: Dat ne was no bore groot;
    - verse[n=2079]: 'Daer mede was hem vele wee:'
    - verse[n=2080]: Hi stac tgreffeel in die zee
    - verse[n=2081]: Ende liet drupen int napkijn,
    - verse[n=2082]: Dien hi hadde in de hant zijn.
    - verse[n=2083]: Ende doe hijt vol hadde ghedaen
    - verse[n=2084]: Goet hijt weder hute [= ute] saen;
    - verse[n=2085]: Aldus hi mat ende hute [= ute] ghoet.
    - verse[n=2086]: Hoert hier wonder groot.
    - verse[n=2087]: Doe vraechde hem sente Brandaen
    - verse[n=2088]: Waer omme dat hijt heeft ghedaen.
    - verse[n=2089]: 'Hi sprac: "ic mete dese zee,'
    - verse[n=2090]: Hets mi vorscepen emmermee,
    - verse[n=2091]: Ofte ics vulmeten mach
    - verse[n=2092]: Tote voer den domsdach.'
    - verse[n=2093]: 'Doe sprac Brandaen, die heere:'
    - verse[n=2094]: '"Du en vulmeeste nemmermeere."'
    - verse[n=2095]: Die cleene man andwoerde vp dat,
    - verse[n=2096]: 'Daer hi vp dien blade zat:'
    - verse[n=2097]: '"Niet te meer dan ic vulmeten mach'
    - verse[n=2098]: Die zee voer den domsdach,
    - verse[n=2099]: Niet te meer moghedi bescauwen
    - verse[n=2100]: Al dat wonder en trauwen,
    - verse[n=2101]: Dat God heeft laten gheweerden
    - verse[n=2102]: Int water ende vp der eerden
    - verse[n=2103]: Entie di noch verholen zijn.
    - verse[n=2104]: Dine gheestelike kindre fijn,
    - verse[n=2105]: Die zijn thuus sonder troost.
    - verse[n=2106]: God die dicken heeft verloost,
    - verse[n=2107]: Bidden si dor sine ghenaden
    - verse[n=2108]: Dat Hi hu [= u] behoede van scaden.
    - verse[n=2109]: Gods inghel moete behoeden di.
    - verse[n=2110]: Niet langher willic hu [= u] zijn bi."
  - chapter[n=27]:
    - verse[n=2111]: IN den ellefsten daghe
    - verse[n=2112]: Hierna, dats gheene zaghe,
    - verse[n=2113]: Quamen si, des seker zijt,
    - verse[n=2114]: In der tierchen tijt
    - verse[n=2115]: In groter zorghen vp die zee,
    - verse[n=2116]: Daer hem af quam vele wee.
    - verse[n=2117]: 'Haer anxt was vele groot:'
    - verse[n=2118]: Daer brochtse in groeter noot
    - verse[n=2119]: Een visch die was vreesam,
    - verse[n=2120]: Die ieghen hem zwemmende quam;
    - verse[n=2121]: Hi wilde verzwelghen haren kiel;
    - verse[n=2122]: Hem was zijn mont ende zijn ghiel
    - verse[n=2123]: Menich ghelachte wijt.
    - verse[n=2124]: No weder eer (no) na der tijt
    - verse[n=2125]: En was haren anxt so groot,
    - verse[n=2126]: Drie daghe hi voer hem vloot;
    - verse[n=2127]: Doe spyen hi hem teenen boghe,
    - verse[n=2128]: En si dat ons die bouc loghe;
    - verse[n=2129]: Den stert stac hi in den monde,
    - verse[n=2130]: So hi alre diepst conde;
    - verse[n=2131]: Dat scip hi al omme bevinc
    - verse[n=2132]: Xiiij. daghe voeren si in den rinc,
    - verse[n=2133]: Al daerse die visch verroerde,
    - verse[n=2134]: Die den kiel in die zee voerde,
    - verse[n=2135]: Alse ofte hi in de wolken soude
    - verse[n=2136]: Ende achterwaert weder woude
    - verse[n=2137]: In den diepen afgronde;
    - verse[n=2138]: Dus voeren si langhe stonde.
    - verse[n=2139]: Doe vielen si in een baerke;
    - verse[n=2140]: Daer mede wilden si sterke
    - verse[n=2141]: Royen hute [= ute] te lande.
    - verse[n=2142]: Die visch dede hem grote hande.
    - verse[n=2143]: Si weenden, moonken ende scipman;
    - verse[n=2144]: Brandaen die troestese dan
    - verse[n=2145]: 'Ende seide: "en wilt hu [= u] niet vreesen,'
    - verse[n=2146]: God heeft ons dicwile voer desen
    - verse[n=2147]: Wonderlike dinc gheopenbaert.
    - verse[n=2148]: Als dese visch wech vaert
    - verse[n=2149]: So wert die zee al stille;
    - verse[n=2150]: Dan hebben wi onsen wille."
    - verse[n=2151]: Doe quam een scone weder.
    - verse[n=2152]: Die kiel stont stille, hi en ghinc weder
    - verse[n=2153]: no dor zeyl, no dor wint.
    - verse[n=2154]: Hi en wilde niet gaen een twint.
    - verse[n=2155]: Viere hueren [= ueren] lach hi te dier stede;
    - verse[n=2156]: Die hitte hem dicken wee dede;
    - verse[n=2157]: Doe quam een windes stoot;
    - verse[n=2158]: Die kiel doe henen vloot;
    - verse[n=2159]: Die visch hi zanc te gronde;
    - verse[n=2160]: Daer verledichtse God tier stonde.
  - chapter[n=28]:
    - verse[n=2161]: Si voeren voert een lettel bat.
    - verse[n=2162]: Doe quamen si teenre stat
    - verse[n=2163]: Daer twater was so dinne,
    - verse[n=2164]: Datsi onder hoerden daer jnne
    - verse[n=2165]: Clocken luden ende clinghen
    - verse[n=2166]: Ende oec papen zinghen;
    - verse[n=2167]: Sie hoerden paerden neyen
    - verse[n=2168]: Ende oec voghelen screyen;
    - verse[n=2169]: Sie hoerde die honde bijlen
    - verse[n=2170]: Ende met hoernen ghijlen
    - verse[n=2171]: Ende vroylike zinghen
    - verse[n=2172]: Ende dansen ende springhen
    - verse[n=2173]: Van mannen ende van wiuen.
    - verse[n=2174]: So horden si onlede driuen.
    - verse[n=2175]: Doe si dit hoerden daer onder,
    - verse[n=2176]: So hadden zijs groet wonder,
    - verse[n=2177]: Dat hem so bi was
    - verse[n=2178]: Ende si niet en saghen das.
    - verse[n=2179]: Die heeren bi rade ghemeene
    - verse[n=2180]: Worpen hute [= ute] zinckel steene,
    - verse[n=2181]: Hoe diepe dat twater ware,
    - verse[n=2182]: Die steene waren zware.
    - verse[n=2183]: In wel corter stonde
    - verse[n=2184]: So waren si te gronde.
    - verse[n=2185]: Den ancker worpen si hute [= ute] daer naer;
    - verse[n=2186]: 'Dies wart hem te moede zwaer:'
    - verse[n=2187]: In den eersten valle
    - verse[n=2188]: Die ancker wart met allen
    - verse[n=2189]: Onder gheuaen ende ghebonden.
    - verse[n=2190]: Daer hilden si langhe stonden
    - verse[n=2191]: Ende hadden wel groet wonder,
    - verse[n=2192]: Wiene hilde daer onder.
    - verse[n=2193]: 'Die meester stierman seide doe:'
    - verse[n=2194]: '"Ic en weet wat ic best doe;'
    - verse[n=2195]: Snijdic den ancker reep ontwee,
    - verse[n=2196]: So en moghen wi nemmee
    - verse[n=2197]: Den gront der zee ghewinnen sciere.
    - verse[n=2198]: Helpt ons, drochtijn, van hiere,
    - verse[n=2199]: Dore dijnre moeder eere.
    - verse[n=2200]: Nu en moghen wi nemmermeere
    - verse[n=2201]: Onser vaert ghenieten."
    - verse[n=2202]: Dat zeil si neder lieten.
  - chapter[n=29]:
    - verse[n=2203]: Doe vraeghde sente Brandaen
    - verse[n=2204]: Eenen sinen capelaen,
    - verse[n=2205]: Die gheheeten was Noe,
    - verse[n=2206]: Of hi te scriuene hadde mee
    - verse[n=2207]: Des wonders dat hi hadde ghesien.
    - verse[n=2208]: 'Noe sprac mettien:'
    - verse[n=2209]: '"Vader, ic hebs langhe begheuen.'
    - verse[n=2210]: God danc, die bouc es vulscreuen."
    - verse[n=2211]: 'Doe sprac sente Brandaen:'
    - verse[n=2212]: '"So willic dat wi saen'
    - verse[n=2213]: Desen bouc vp hauen
    - verse[n=2214]: Ende voer sente Marien draghen,
    - verse[n=2215]: Want wi varen te handen
    - verse[n=2216]: Weder tote onsen lande.
    - verse[n=2217]: Onse peelgrimage es vuldaen,
    - verse[n=2218]: Dat hopic an Gode saen."
  - chapter[n=30]:
    - verse[n=2219]: DOe dit al was ghedaen,
    - verse[n=2220]: Ghinghen si ten zeyle saen
    - verse[n=2221]: Ende trockent an den maste
    - verse[n=2222]: Ende bondent vele vaste;
    - verse[n=2223]: Den ancker cabel sneden si ontwee
    - verse[n=2224]: Ende voeren vroylic vp die zee
    - verse[n=2225]: Ende quamen saen te hant
    - verse[n=2226]: Ghesont tote in haer lant.
    - verse[n=2227]: Den bouc nam sente Brandaen
    - verse[n=2228]: Ende alle die moonken saen
    - verse[n=2229]: Ende ghinghen met hem scone
    - verse[n=2230]: In den monster vrome.
    - verse[n=2231]: Doe quamen hem ieghen
    - verse[n=2232]: Vele goede Gods deghen,
    - verse[n=2233]: Broeders ende papen,
    - verse[n=2234]: Alsose God hadde ghescapen,
    - verse[n=2235]: Ende ontfinghen die heeren
    - verse[n=2236]: Met wel groeter eeren.
    - verse[n=2237]: Dien bouc heeft hi vp gheheuen,
    - verse[n=2238]: Daer dat wonder in was bescreuen.
    - verse[n=2239]: Doe quam een inghel van Gode
    - verse[n=2240]: Ende dede zijns heeren ghebode.
    - verse[n=2241]: '"Sijt willecomme, Brandaen;'
    - verse[n=2242]: Dine vaert es vuldaen.
    - verse[n=2243]: Nu zijt vp erderike
    - verse[n=2244]: Also langhe als hu [= u] ghelike,
    - verse[n=2245]: Ende alstu hier niet mee wils zijn,
    - verse[n=2246]: So vaert ten hemele int sitten dijn."
  - chapter[n=31]:
    - verse[n=2247]: Doe ghereeddi hem ghewesse,
    - verse[n=2248]: Brandaen, ende zanc een messe.
    - verse[n=2249]: Ende doe dit messe was vuldaen,
    - verse[n=2250]: So en lettet niet lanc saen,
    - verse[n=2251]: Hi en staerf, die heleghe heere.
    - verse[n=2252]: God dede hem grote eere,
    - verse[n=2253]: Hi zant omme sine ziele
    - verse[n=2254]: Den inghel sente Michiele.
    - verse[n=2255]: Men grouf met eeren den lichame.
    - verse[n=2256]: Daer maectemen in sinen name
    - verse[n=2257]: Eene kerke te waren
    - verse[n=2258]: Met .ix. scone autaren,
    - verse[n=2259]: Die beteekenden die .ix. iaer,
    - verse[n=2260]: Dat seit die bouc ouer waer,
    - verse[n=2261]: Dat hi was in allenden,
    - verse[n=2262]: Daer hem God wilde zenden.
  - chapter[n=32]:
    - verse[n=2263]: Nu biddic elken ende rade,
    - verse[n=2264]: Dat niemen en versmade
    - verse[n=2265]: Brandaens auoutuere,
    - verse[n=2266]: Die hem dicke wart te zuere;
    - verse[n=2267]: No en segghe, no daer ouer houde,
    - verse[n=2268]: Dat loghene wesen soude,
    - verse[n=2269]: Want het leecht bescreuen in lattijne
    - verse[n=2270]: In meneghen cloester fine
    - verse[n=2271]: Ende in menegher goeder stede,
    - verse[n=2272]: Daer ment hout in werdicheden.
    - verse[n=2273]: Want God toechde hem besondere
    - verse[n=2274]: Van sinen heymeliken wondre.
    - verse[n=2275]: Die Spieghele houdes oec orconden.
    - verse[n=2276]: Elc claghe sine zonden
    - verse[n=2277]: Den goeden sente Brandane,
    - verse[n=2278]: Den Gods onderdane,
    - verse[n=2279]: Dat hi altoes ende heden
    - verse[n=2280]: Voer ons allen moete beden.
    - verse[n=2281]: Dies en moet hi niet vergheten,
    - verse[n=2282]: Want hi tparadijs heeft bezeten;
    - verse[n=2283]: Dies moeten hoeren Xps [= Christus], onse heere,
    - verse[n=2284]: Dor siere lieuer moeder eere.
    - verse[n=2285]: Amen, amen.
